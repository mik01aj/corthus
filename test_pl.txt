KSIĘGA MODLITEWNA
¶
¶
TON 1
¶
W SOBOTĘ WIECZOREM NA MAŁYCH NIESZPORACH,
¶
Ton 1.
Poemat świętego ojca naszego Jana z Damaszku.
¶
¶
Wieczorne nasze modlitwy przyjmij święty Panie, i daj nam odpuszczenie grzechów, albowiem Ty jeden objawiłeś w świecie zmartwychwstanie.
¶
¶
Przyjdźcie ludzie, zaśpiewajmy i pokłońmy się Chrystusowi, sławiąc Jego powstanie z martwych, On bowiem jest Bogiem naszym, który wybawia świat z oszustwa wroga.
¶
Chwała, i teraz.
Teotokion dogmatikon:
¶
Dla Jej modlitw, Chryste Boże, zbaw dusze nasze.
¶
Także: Pogodna Światłości.
Po: Pozwól, Panie, w wieczór ten, kapłan nie mówi ektenii, lecz śpiewamy apostychesy zmartwychwstania:
¶
Przez mękę Twoją, Chryste, zostaliśmy uwolnieni od cierpień, i przez Twoje zmartwychwstanie zostaliśmy wybawieni ze zniszczenia, Panie, chwała Tobie.
¶
I stichery ku czci Najświętszej Bogurodzicy.
Prosomion: Niebieskich zastępów.
¶
¶
Dziewico, Matko, Oblubienico, Bogurodzico Mario, przesławna jesteś we wszystkich pokoleniach, orędowniczko świata, któraś zrodziła w ciele Syna Przedwiecznego Ojca, prawdziwie współistotnego z Duchem, do którego módl się, aby nas zbawił.
¶
¶
Czysta Dziewico, ogarnięci przez różne troski, Ciebie jedynie mamy jako jedyną Orędowniczkę, śpiewamy przeto z dziękczynieniem: Wybaw nas, Najświętsza Oblubienico Boga, Ty bowiem jesteś ucieczką świata i ochroną naszego pokolenia.
¶
¶
Bogurodzico Dziewico, przez Twoje zrodzenie świat został odnowiony, zbawienie wiernych i nieustająca orędowniczko za pobożnie modlącymi się do Ciebie, Przeczysta, nie przestawaj usilnie błagać za tymi wszystkimi, którzy śpiewają Tobie.
¶
¶
Prorok nazwał Ciebie, Dziewico, obłokiem wiecznej światłości, z Ciebie bowiem jak deszcz na runo zstąpiło Słowo Ojca i z Ciebie zajaśniało, oświeciło świat i zniszczyło oszustwo, Chrystus, Bóg nasz.
Módl się za nami do Niego usilnie, nie przestawaj, Najświętsza, prosimy Ciebie, którzy wyznajemy Ciebie jako prawdziwą Bogurodzicę.
¶
Chwała, i teraz.
Teotokion.
Mała ektenia i rozesłanie.
¶
W SOBOTĘ NA WIELKICH NIESZPORACH,
¶
po wstępnym psalmie zwykła recytacja Psałterza.
Do: Panie, wołam do Ciebie, dodajemy dziesięć stichosów i śpiewamy trzy stichery zmartwychwstania Oktoechosu, trzy Anatoliosa i trzy z Menei.
Jeśli świętujemy świętego z Menei, to: Chwała, z Menei, I teraz, teotokion pierwszego tonu.
¶
Stichery zmartwychwstania Oktoechosu, ton 1:
¶
¶
Wieczorne nasze modlitwy przyjmij święty Panie, i daj nam odpuszczenie grzechów, albowiem Ty jeden objawiłeś w świecie zmartwychwstanie.
¶
¶
Otoczcie ludzie Syjon i obejmijcie go, oddajcie w nim chwałę Temu, który powstał z martwych, On bowiem jest Bogiem naszym, który wybawia nas z nieprawości naszych.
¶
¶
Przyjdźcie ludzie, zaśpiewajmy i pokłońmy się Chrystusowi, sławiąc Jego powstanie z martwych, On bowiem jest Bogiem naszym, który wybawia świat z oszustwa wroga.
¶
¶
¶
Ale u Ciebie jest oczyszczenie.
¶
Temu, który dobrowolnie za nas został cieleśnie ukrzyżowany, cierpiał, został pogrzebany i powstał z martwych, śpiewajmy mówiąc: Umocnij w ortodoksji Kościół Twój, Chryste, i obdarz pokojem życie nasze, jako Dobry i Przyjaciel człowieka.
¶
¶
Stojąc przy Twoim grobie, gdzie złożono Życie, przynieśmy, niegodni, naszą chwałę niewypowiedzianej Twojej łaskawości, Chryste Boże nasz, albowiem Ty, bezgrzeszny, podjąłeś krzyż i śmierć, aby dać światu zmartwychwstanie, jako Przyjaciel człowieka.
¶
¶
Słowo bez początku, współwieczne z Ojcem, niewypowiedzianie zajaśniało z dziewiczego łona, przyjęło dla nas dobrowolnie krzyż i śmierć, i zmartwychwstało w chwale, zaśpiewajmy Mu przeto, mówiąc: Panie, Dawco życia, chwała Tobie, Zbawco dusz naszych.
¶
¶
Prosomion: Niebieskich zastępów.
¶
¶
Bardziej święta niż wszystkie święte Moce, czcigodniejsza od wszystkich stworzeń, Matko Boga, Władczyni świata, Ty, która zrodziłaś Zbawiciela, przez Twoje modlitwy wybaw nas ze wszystkich grzechów, chorób i niebezpieczeństw.
¶
¶
Bramo dobroci, nie pogardzaj moją pokorną duszą, z wiarą proszę Ciebie, Dziewico, lecz szybko ulituj się i wybaw ją z oceanu mych grzechów, odnów Twoją łaskę we mnie i oświeć mnie, Przeczysta Dziewico.
¶
¶
Władczyni, Ty Boga połączyłaś z ludźmi, Ty, jedyna, podniosłaś martwą naturę do Bożej niezniszczalności, Ty wytoczyłaś zbawienie zrodzonym z ziemi, Ty, Bogurodzico, uwolnij nas z wszystkich cierpień.
¶
Chwała, z Menei.
¶
Czuwaj, przeto, czuwaj ludu Boży, On bowiem zwycięży wrogów jako Wszechmocny.
¶
Po wejściu wyznaczony mnich kłania się przełożonemu i śpiewa prokimenon dnia: Pan zakrólował, w majestat jest obleczony.
Stichos: Obleczony jest Pan, przepasany potęgą.
Stichos: A świat, który umocnił, nie zachwieje się.
Stichos: Domowi Twemu, Panie, przystoi świętość po wszystkie dni.
¶
¶
¶
Przez mękę Twoją, Chryste, zostaliśmy uwolnieni od cierpień, i przez Twoje zmartwychwstanie zostaliśmy wybawieni ze zniszczenia, Panie, chwała Tobie.
¶
Inne stichery, według alfabetu:
¶
¶
Niech się radują stworzenia, niech weselą się niebiosa, niechaj narody zaklaszczą z weselem w dłonie, bowiem Chrystus nasz Zbawiciel przybił grzechy nasze do krzyża i uśmierciwszy śmierć dał nam życie, wskrzesił ród upadłego Adama, jako Przyjaciel człowieka.
¶
¶
Niedościgniony Król niebios i ziemi dobrowolnie został ukrzyżowany z przyjaźni do człowieka.
Otchłań spotkawszy Go w swych głębinach napełniła się goryczą, a dusze sprawiedliwych przyjęły Go z radością, Adam zaś zmartwychwstał widząc w otchłani Ciebie, Stwórcę.
O cudzie!
Jakże śmierci może zakosztować życie wszystkich?
Lecz On zechciał oświecić świat wołający i mówiący: Zmartwychwstały Panie, chwała Tobie.
¶
¶
Niewiasty z wonnościami niosąc mirrę z pośpiechem i płaczem przybiegły do Twego grobu i nie znalazłszy przeczystego ciała Twego, dowiedziały się od anioła o nowym i sławnym cudzie, i mówiły Apostołom: Zmartwychwstał Pan, dając światu wielkie miłosierdzie.
¶
Chwała, z Menei.
¶
Oto spełniło się proroctwo Izajasza, bowiem Dziewica porodziła i po porodzie Dziewicą pozostała, jak i przed zrodzeniem.
O Bogurodzico, nie odrzucaj modlitwy Twych sług, zanoszone Tobie w Twojej świątyni, a skoro Miłosiernego nosiłaś na swych rękach, przeto zlituj się nad Twymi sługami i módl się o zbawienie dusz naszych.
¶
¶
¶
Mimo kamienia opieczętowanego przez Żydów i żołnierzy strzegących przeczystego ciała Twego, zmartwychwstałeś, Zbawco, trzeciego dnia, dając światu życie.
Przeto moce niebios wołają do Ciebie, życia Dawco: Chwała zmartwychwstaniu Twemu, Chryste, chwała królestwu Twojemu, chwała opatrzności Twojej, jedyny Przyjacielu człowieka.
¶
Chwała Temu, który wcielił się w Ciebie, chwała Temu, który narodził się z Ciebie, chwała Temu, który wyzwolił nas przez zrodzenie Twoje.
¶
¶
W SOBOTĘ NA POWIECZERZU,
¶
I my: Amen.
Chwała Tobie, Boże nasz, chwała Tobie.
Po: Ojcze nasz, Panie, zmiłuj się, dwanaście razy.
Chwała, i teraz.
Przyjdźcie, pokłońmy się Królowi naszemu Bogu (trzy razy).
Ton 1.
¶
Pieśń 1
¶
¶
¶
Ulękły się z bojaźnią zastępy anielskie wysławiając Ciebie, Królowo wszystkich, każdy bowiem rozum śpiewa Tobie pochwały ze względu na Twoją łaskawość jako Matce Stworzyciela, gdyż rodząc Chrystusa przewyższyłaś wszelki porządek natury.
¶
Dręczony okropnymi pokusami i uciskany przez wrogów, z płaczem wzywam, nieszczęsny: Z wysoka wyciągnij mi szczodrą Twoją rękę, wybawiając mnie i pozwalając żyć bez nieszczęść, dla Twoich modlitw.
¶
Chwała.
Tajemne grzechy duszy ulecz lekarstwem miłosierdzia i wycisz żądze ciała, Bogurodzico, odwróć włócznie i strzały wrogów, wbijając je mocno w ich serca.
¶
I teraz.
Dawne pastwisko, zgubne dla ludzi, zniszczyło rodząc Twoje dziewicze łono, przeto całe stworzenie teraz raduje się, Przeczysta, albowiem zostało ożywione i zgodnie opiewa Twego Syna i Boga.
¶
Pieśń 3
¶
¶
Wielki Jakub śpiąc niegdyś w drodze i widząc aniołów schodzących po drabinie na ziemię, Dziewico, zadziwił się i po obudzeniu jawnie przedstawił Ciebie jako bramę niebios.
¶
¶
Chwała.
Z niebios wyciągnąwszy mocną rękę, o Królu wszystkich, Chryste, głowy moich cielesnych i duchowych wrogów rzuć pod nogi tym, Jezusie mój, którzy wiernie głoszą Twoją Matkę Bogurodzicą.
¶
I teraz.
Dawno temu Izajasz oczyściwszy się węglem Ducha z Twego łona, szczodrobliwa Dziewico, wzywał do Syna zrodzonego, którego w czasach ostatecznych bez męża zrodziłaś ze względu na mnie.
¶
Pieśń 4
¶
¶
Ciebie, jako najpiękniejszą i najczystszą wśród niewiast, jako przychodzącą z pustyni i Dziecię Chrystusa niosącą na ręku, Matko Boża, przedstawiał wódz świata, wołając: Chwała mocy Twojej, Panie.
¶
Nakłoń do mnie Twego ucha, Łaskawa, i zobacz moje uciemiężenie i pomnożenie nieszczęść, ku Tobie bowiem, Władczyni, kieruję oko duchowe i z płaczem klękając teraz modlę się, wołając: Przerwij wzburzenie ataków na mnie.
¶
Chwała.
¶
I teraz.
Moc Najwyższego ocieniła Ciebie, Dziewico, zstąpieniem Bożego Ducha, i wtedy w nadprzyrodzony sposób Pan wszystkich ciało i duszę ożywiwszy przyłączył do siebie, pozostając w tejże naturze.
¶
Pieśń 5
¶
¶
Niegdyś Daniel przewidział Ciebie jako Bożą niesieczoną górę, Wysławiona, zawołał wyraźnie o kamieniu odsieczonym od Ciebie w zrodzeniu Boga, Chrystusa Zbawcy świata, którego teraz czcząc z wiarą, wysławiamy Ciebie, Oblubienico Boża.
¶
Upadając pod licznymi atakami, nieszczęsny, z bólem i płaczem serca modlę się, Twój sługa, i zuchwale wołam: Wybaw mnie z nieszczęść opanowujących moją pokorę, Bogurodzico, i napełnij mnie radością.
¶
Chwała.
Wycisz okropną otchłań moich żądz Twoją władczą modlitwą, Dobra, która bez bólów zrodziłaś Chrystusa, abym trwając w ciszy duszy przez pozostałe moje życie wysławiał Ciebie w pieśniach.
¶
I teraz.
Powiedz, jak Boga nosisz na ręku?
¶
Pieśń 6
¶
¶
Nie odstępując od pobytu w łonie Ojca, w łonie Matki Syn Przedwieczny w czasach ostatecznych, przed wiekami będący z Ojcem, przyszedł z łona Dziewicy, wszystko wprowadzając do życia wiecznego z niewypowiedzianej łaskawości.
¶
Związany wrogimi łańcuchami złości, do wrzeciądzów otchłani jestem zrzucony, biada mi, ale przyjdź, zjaw się z niebios, czysta Boża Dziewico, podnosząca mnie Twoimi modlitwami, Twego sługę, i podaj pomocną dłoń opiewającemu Twoje Boże zrodzenie.
¶
Chwała.
Wpadłem w jamę zguby, nieszczęsny, i liczne zwierzęta obstąpiły mnie, lecz Twoimi modlitwami, Władczyni, odwróć kamienie i zachowaj Twego sługę niedotkniętego szkodą, nosiłaś bowiem w swoim łonie Chrystusa, który jest kamieniem węgielnym.
¶
I teraz.
Dawno temu chór proroków ogłosił, Dziewico, obrazy Twego zrodzenia, nazywając Ciebie świetlistym obłokiem, świecznikiem, naczyniem manny, ołtarzem, rosą niebieską, chlebem, manną, bramą, tronem, pałacem, życiem i rajem, jako rodzącą Chrystusa.
¶
Także: Panie, zmiłuj się, trzy razy.
Chwała, i teraz.
¶
Katyzma poetycka, ton 1:
Wszyscy znamy Ciebie jako Matkę Bożą, prawdziwą Dziewicę także po zrodzeniu, z miłością przybiegając do Twojej łaskawości, Ciebie bowiem mamy jako Orędowniczkę, grzeszni, i Ciebie zdobyliśmy jako wybawienie w pokusach, jedyną Nieskalaną.
¶
Pieśń 7
¶
¶
¶
Wrzucony jestem w piec siedmiokrotnie palący płomieniami, przez zgubne dla duszy nieszczęścia, lecz sama ześlij mi rosę, łaskawa Władczyni, Twoimi modlitwami, abym wołał: Błogosławiony Bóg ojców naszych.
¶
Chwała.
Zestarzały przez żądze, niesłabnące ataki i bóle, doszedłszy do zachodu mego życia nie mam wspólnoty z cnotami, pożerany jestem przez lenistwo, wołam do Ciebie, Władczyni: Pocieszycielko ludzi, zmiłuj się nade mną.
¶
I teraz.
Trójcy w jedności prawowiernie służąc, Ciebie Matko Dziewico czysta głosząc rodzącą w ciele Boga, ludzie Boży śpiewajcie: Ojców naszych Boże, błogosławiony jesteś.
¶
Pieśń 8
¶
¶
¶
¶
Chwała.
¶
I teraz.
¶
Pieśń 9
¶
¶
Przeto zgromadziwszy się czcimy Ją i z wiarą weseląc się uwielbiamy.
¶
Widząc Ciebie jedyną jako wyższą od niebios Bożą zorzę, Przeczysta, tron cherubinów, pałac i święte łoże, wysławiając Ciebie, uwielbiamy Chrystusa Boga, którego zrodziłaś z czystego łona.
¶
Chwała.
Wokół mnie wiele utrapień, atakują mnie teraz złe i okropne grzechy oraz choroby, rzuciły mnie do jamy.
Przeto modlę się do Ciebie w goryczy mojej duszy, Najświętsza Bogurodzico, znajdź mi wybawienie.
¶
I teraz.
Daj pokój światu, Chryste, dla modlitw czcigodnej Dziewicy Bożej, zrzucając wrażą moc i otaczając nas niewypowiedzianą ciszą zachowaj na wieki.
¶
Trisagion.
Po: Ojcze nasz kontakion według tonu.
Panie, zmiłuj się, czterdzieści razy.
Chwała, i teraz.
Także modlitwa: Nieskalana, czysta, dziewicza, i dalej jak zwykle oraz prośby.
¶
W NIEDZIELĘ RANO, POCZĄTEK MESONIKTIKONU.
¶
Chwała, i teraz.
Przyjdźcie, pokłońmy się, trzy razy.
¶
¶
Poemat Mitrofana.
¶
Pieśń 1
¶
¶
¶
¶
Okaż ludziom Twoje jedyne trójjaśniejące Bóstwo, który dawno temu stworzyłeś człowieka, uczyniłeś go na swój obraz, dając mu jako Przyjaciel człowieka rozum, słowo i ducha.
¶
Chwała.
Z wysoka pokazując jedyną władzę w Trzech Bożych Hipostazach, powiedziałeś Ojcze do równego Tobie Syna i Ducha: Niech przyjdą i zgromadzą się, połączymy ich narody.
¶
¶
Pieśń 3
¶
¶
Ty dawno temu jawnie objawiłeś się Abrahamowi jako trójhipostatyczny, jedyny naturą Bóstwa, najprawdziwszą teologię obrazowo okazałeś i z wiarą śpiewamy Tobie, jednej zasadzie Boga trójsłonecznego.
¶
Z Ciebie zrodzona, niezniszczalny Ojcze, zajaśniała Światłość ze Światłości, Syn niezmienny i Boży Duch, Światłość wyszła, jedynemu Bóstwu trójhipostatycznej Światłości z wiarą kłaniamy się i sławimy.
¶
Chwała.
Jedyna nadprzyrodzona Trójca w niewypowiedziany sposób przewyższająca rozum, sławiona przez rozumne istoty, trójświętymi głosami bezustannie śpiewającymi chwałę, które zgodnie wysławiają wraz z nami trójhipostatycznego Pana.
Teotokion: Z Ciebie w czasie bez nasienia przyszedł przekraczający czas, Niewidzialny upodobnił się do nas, nauczywszy nas o jednej naturze i panowaniu Ojca, Syna i Ducha, przeto sławimy Ciebie, Bogurodzico.
¶
Panie, zmiłuj się, trzy razy.
¶
Prosomion: Żołnierze strzegący Twego grobu.
¶
Ojcu i Synowi pokłońmy się wszyscy, i Duchowi Prawemu, równej czci, chwała Trójcy niestworzonej i nadboskiej mocy, którą sławią zastępy bezcielesnych, Ją to dzisiaj także ludzie z bojaźnią wiernie wysławiają.
¶
Chwała, i teraz.
Teotokion: Skieruj nas na drogę pokuty, schodzących ciągle na bezdroża złości i gniewających łaskawego Pana, nieznająca małżeństwa błogosławiona Mario, ucieczko zrozpaczonych ludzi, mieszkanie Boga.
¶
Pieśń 4
Hirmos: Jako górę przez Bożą łaskę ocienioną ujrzał Ciebie Habakuk proroczymi oczyma i ogłosił, że z Ciebie wyjdzie Święty Izraela, na nasze zbawienie i odnowienie.
¶
Zajaśniej mi, Najświętsza Trójco trójsłoneczna, jaśnieniami Twoimi, działającymi z woli Bożej, w oczach serca objawia się dobroć przewyższająca rozum Najświętszej Trójcy, pełnego światłości i słodkiego zjednoczenia.
¶
Najpierw niebiosa umocniłeś, Panie, i całą ich moc słowem Twoim sprawczym i Ducha ustami współistotnymi, z nimi panujesz nad wszystkim w trójjaśniejącej jednej zasadzie Bóstwa.
¶
Chwała.
Ponieważ stworzyłaś mnie na Twój obraz i na podobieństwo, Najświętsza i wszystko czyniąca Trójco, niepoplątana jedności, daj rozum i oświeć mnie, abym czynił Twoją świętą wolę, łaskawą w mocy i doskonałą.
¶
I teraz.
¶
Pieśń 5
¶
¶
Ty, który najpierw zechciałeś oświecić świat anielski bezpośrednio nieprzystępną Twoją dobrocią, Twoją Światłością oświeć, Trójco jedyna i panująca, także tych, którzy prawowiernie Tobie śpiewają.
¶
Teraz jedną trójsłoneczną naturę Najświętszej Trójcy opiewają ci, których stworzyłaś z łaskawości, prosząc o wybawienie z grzechów, pokus, utrapień i bólów.
¶
Chwała.
Sławimy z wiarą Ojca, Syna i Ducha Świętego, jedną naturę i Bóstwo, dzielone i niepodzielne, jedynego Boga stworzeń niewidzialnych i widzialnych.
¶
I teraz.
Teotokion: Wszystkie dawno temu spisane mowy proroków, Przeczysta, głosiły Twoje zrodzenie niewypowiedziane i nie do opisania, które poznaliśmy, tajemnicę jednego i trójsłonecznego Bóstwa.
¶
Pieśń 6
¶
¶
Trójca nadprzyrodzona jako mająca jednakową moc, w tożsamości pragnienia, jest jednością prostą i niepodzielną, Ty bowiem zachowaj nas Twoją mocą (dwa razy).
¶
Chwała.
Ty wszystkie wieki z niebytu stworzyłaś swoim pragnieniem jako Dobra, niedościgniona Trójco, także człowieka stworzyłaś, i teraz wybaw mnie z wszelkich utrapień
¶
I teraz.
Teotokion: Byłaś domem niezachodzącego Słońca, które stworzyło i ustawiło wszystkie światła nieba, Wszechmocnego Przeczysta Dziewico Oblubienico Boża, wybaw mnie dzisiaj z omroczenia żądz.
¶
Panie, zmiłuj się, trzy razy.
¶
Prosomion: Żołnierze strzegący Twego grobu.
¶
Trójcy Świętej i niepodzielnej naturze w Trzech Osobach dzielonej i niepodzielnej, trwającej nierozdzielnie w istocie Bóstwa, pokłońmy się, ludzie, z bojaźnią i sławmy najłaskawszego Boga jako Stwórcę i Władcę.
¶
Chwała, i teraz.
Teotokion: Ulecz moją nieszczęsną duszę, Czysta, i ulituj się, w głębię duszy wpełzło bowiem mnóstwo grzechów, Najczystsza, przeto w straszny czas śmierci wyrwij mnie oskarżającym demonom i z wszelkiej męki.
¶
Pieśń 7
¶
¶
¶
Chwała.
Aby pokazać nam głębię Twego miłosierdzia, Władco, Syna Twego posłałeś do naszej pokory, aby znowu odtworzył pierwszą światłość, lecz i teraz poucz mnie Bożym Duchem.
¶
¶
¶
¶
Chwała.
Oświeć Bożą Światłością śpiewających Tobie, trójsłoneczna Światłości Osób, jedna zaś naturą, aby patrzeli zawsze na Twoje promienie Światłości, którymi nasycę się Twoją słodką i obfitą chwałą oraz będę Ciebie wiernie wywyższał na wieki.
¶
¶
Pieśń 9
¶
¶
¶
Chwała.
Aby pokazać niezmierzoną głębię Twojej łaskawości, dałeś nam obietnice zbawcze dla Twoich sług, trójsłoneczny i jedyny Boże wszechmocny, które pozwól nam spełnić.
¶
Teotokion: Wejrzyj na nasze modlitwy, Ty w trzech Hipostazach jeden będący Boże, w którego prawdziwie wierzymy, i daj Twoim sługom pocieszenie, dla modlitw przeczystej i wysławianej Bogurodzicy.
¶
Następnie przyśpiewy Grzegorza Synaity, mówione na kanonach ku czci Trójcy we wszystkie niedziele: Zaprawdę godne to jest, podane pod koniec tej księgi.
¶
NA JUTRZNI PO SZEŚCIU PSALMACH.
¶
Bóg i Pan, według tonu 1, i mówimy troparion zmartwychwstania, dwa razy, i teotokion jeden raz, podane na wielkich nieszporach.
Także zwykła recytacja Psałterza.
¶
¶
Żołnierze strzegący Twego grobu, Zbawco, stali się jakby martwi od jasności anioła, który zjawił się głosząc niewiastom zmartwychwstanie.
Sławimy Ciebie, zwycięzcę zniszczenia, przypadamy do Ciebie, powstałego z grobu, jedynego Boga naszego.
¶
¶
¶
Chwała, i teraz.
¶
¶
¶
¶
¶
¶
Chwała, i teraz.
¶
Także: Błogosławieni nieskalani w drodze.
Także mała ektenia.
¶
Hypakoe, ton 1:
¶
Pokuta łotra zdobyła raj, płacz zaś niewiast z wonnościami radość ogłosił, albowiem zmartwychwstałeś, Chryste Boże, dając światu wielkie miłosierdzie.
¶
Anabatmi.
Antyfona 1:
¶
Gdy cierpię wołam do Pana, usłysz moje boleści.
¶
Mieszkańcy pustyni nieustannie pragną Boga, gdyż daleko są od marności świata.
¶
Chwała, i teraz.
Świętemu Duchowi cześć i chwała, jak Ojcu wraz z Synem przynależy, śpiewamy przeto jedynej władzy Trójcy.
¶
Antyfona 2:
¶
Wzniosłeś mnie na góry przykazań Twych, oświeć mnie, Boże, łaskami, abym śpiewał Tobie.
¶
Weź mnie w Twoją prawicę, o Słowo, zachowaj mnie i ochraniaj, aby nie spalił mnie ogień grzechów.
¶
Chwała, i teraz.
¶
Antyfona 3:
¶
Uradowałem się, kiedy mi powiedzieli: Pójdziemy do domu Pańskiego.
¶
W domu Dawida bojaźń wielka, tam bowiem postawiono trony, tam sądzi się wszystkie plemiona i narody ziemi.
¶
Chwała, i teraz.
Świętemu Duchowi cześć, pokłon, chwała i panowanie, jak przynosić należy Ojcu i Synowi, Trójca jest bowiem jednej natury, lecz Trzy są osoby.
¶
Wszystko, co oddycha, niechaj chwali Pana.
Kolejna Ewangelia jutrzni.
¶
Zmartwychwstanie Chrystusa zobaczywszy, pokłońmy się świętemu Panu Jezusowi, jedynemu bezgrzesznemu.
Przyjdźcie, wszyscy wierni, pokłońmy się świętemu zmartwychwstaniu Chrystusa: Oto bowiem przez krzyż nadeszła radość dla całego świata.
Zawsze błogosławiąc Pana, śpiewamy Jego zmartwychwstanie, albowiem przecierpiawszy ukrzyżowanie, śmiercią śmierć zniweczył.
¶
¶
Chwała.
Dla modlitw Apostołów, o Miłosierny, oczyść liczne grzechy nasze.
¶
¶
¶
¶
Zbaw, Boże, lud Twój.
¶
Kanon ku czci Zmartwychwstania.
Ton 1.
¶
Pieśń 1
¶
¶
¶
¶
Ze względu na mnie podjąłeś śmierć, który dałeś mi duszę przez Boże tchnienie, swoją duszę oddałeś śmierci, i odrzuciwszy wieczne więzy wskrzesiwszy mnie z sobą wysławiłeś mnie niezniszczalnością.
¶
¶
Kanon ku czci krzyża i zmartwychwstania.
¶
¶
¶
¶
¶
Kanon ku czci Najświętszej Bogurodzicy.
¶
Hirmos jak w kanonie ku czci zmartwychwstania.
¶
¶
Zawsze dziewiczej Matce Króla mocy niebieskich z czystego serca zaśpiewajmy wierni w duchu: Raduj się, Bogurodzico Dziewico i Oblubienico niezaślubiona.
¶
¶
¶
Pieśń 3
¶
¶
O najlepszy Panie, ulitowałeś się nad upadłym i zechciałeś zstąpić aż do mnie, podniosłeś mnie przez ukrzyżowanie, abym śpiewał Tobie, Święty: Duchowa świątynio niewypowiedzianej Twojej chwały, Przyjacielu człowieka.
Chryste, Ty jesteś życiem hipostatycznym i w moje ciało zniszczalne przybrałeś się jako miłosierny Bóg, zstąpiwszy do prochu śmierci, Władco, zniszczyłeś władzę śmierci i martwy z martwych powstałeś trzeciego dnia, przybierając mnie w niezniszczalność.
¶
¶
Inny kanon.
Hirmos: Przed wiekami z Ojca zrodzonemu niezniszczalnie Synowi i w czasach ostatecznych wcielonemu bez nasienia w Dziewicę Chrystusowi Bogu zawołajmy: Podnieś nasz róg, Święty jesteś, Panie.
¶
Chrystusowi Bogu, który na swoje ramiona wziął zbłąkaną owcę i przez drzewo przekreślił jej grzech, zaśpiewajmy: Ty, który podniosłeś nasz róg, Święty jesteś, Panie.
¶
Wierni, służmy Duchowi Bożemu w całej prawdzie, bowiem On wywiódł z otchłani Wielkiego Pasterza, Chrystusa, i pod swą Bożą władzą mądrze prowadzi narody przez Apostołów.
¶
Teotokion: Synowi, który zechciał wcielić się w Dziewicę bez nasienia i który przez swoją Bożą moc zachował swą Matkę w dziewictwie, i czystości także po narodzeniu, Bogu wszystkiego zaśpiewajmy: Święty jesteś, Panie.
¶
¶
Słusznie nazywamy Ciebie, Dziewico, lekkim obłokiem, zgodnie ze słowami Proroka: Pan zstąpił bowiem na Ciebie, aby zrzucić tryumfujące bożki Egiptu, dzieła ludzkich rąk, i oświecić przez to tych, którzy Mu służą.
¶
Ciebie chór Proroków słusznie nazywa zapieczętowanym źródłem, zamkniętą bramą, o najgodniejsza czci, jasno opisując nam znaki Twego dziewictwa, zachowanego po porodzie.
¶
Gabriel stał się godnym ujrzeć, na ile jest to możliwe, Inteligencję, która przekracza całą naturę i skierował do Ciebie słowo radości, Przeczysta Dziewico, jasno głosząc Twoje poczęcie Słowa i zwiastując Twoje niewypowiedziane zrodzenie.
¶
Pieśń 4
¶
¶
¶
Ludu niepokorny, zobacz i zawstydź się, bowiem Ten, którego podstępnie żądałeś od Piłata, by jako złodzieja podnieść na krzyżu, zniszczył moc śmierci i powstał z grobu jako Bóg.
¶
¶
Inny kanon.
Hirmos: Laska z korzenia Jessego i kwiat, który z niej zajaśniałeś z Dziewicy, Chryste, z góry chwały ocienionej czaszy przyszedłeś wcieliwszy się z nieznającej męża, niematerialny Boże, chwała mocy Twojej, Panie.
¶
Wierni, zasiewajmy Mu: Chwała mocy Twojej, Panie.
¶
Chrystus okazał się Arcykapłanem przyszłych dóbr, zniszczył bowiem nasz grzech i przez swoją własną śmierć pokazał nam dziwną drogę do lepszej, i doskonalszej arki, wszedłszy jako nasz Poprzednik do świętego przybytku.
¶
¶
Inny kanon.
Hirmos jak w kanonie ku czci zmartwychwstania.
¶
Niebo, słuchaj o cudach, zważ, ziemio, bowiem córka zniszczalnego Adama, upadłego i zrodzonego z ziemi, oddana jest swemu Bogu jako Rodzicielka Stwórcy, na nasze zbawienie i odnowienie.
¶
¶
¶
Pieśń 5
¶
¶
Żydzi zabili na drzewie krzyża Wielkiego Pasterza owiec, Pana, a On uwolnił z mocy śmierci wierne baranki pogrzebane w otchłani.
¶
¶
¶
Inny kanon.
¶
O bogactwo i głębio Bożej mądrości!
Pan zawstydził mędrców, wybawił nas z ich przebiegłości, dobrowolnie cierpiąc niemoce ciała przez swoją własną moc, Dawca życia, ożywiwszy martwych wskrzesił ich.
¶
Bóg nasz dla nas połączył się z ludzkim ciałem, został ukrzyżowany, umarł, został pogrzebany i zmartwychwstał, ze swoim ciałem Chrystus wstępuje w jasność, do Ojca, skąd i przyszedł, i zbawia tych, którzy pobożnie Mu służą.
¶
Przeto Ciebie, Królowo i Władczyni wszystkich, Matką Stwórcy stworzeń głosimy.
¶
Hirmos jak w kanonie ku czci zmartwychwstania.
¶
¶
¶
Sławna jest pieśń mędrców, pochwała Dziewicy, Matki Boga, bowiem stała się Ona świątynią chwały Najwyższego, przeto słusznie Ją sławimy.
¶
Pieśń 6
¶
¶
Przez grzech naszego pierwszego stworzonego, Panie, bardzo zostaliśmy zranieni, ale przez ranę, którą Ty za nas zostałeś zraniony, jesteśmy uleczeni, o Chryste, Ty bowiem jesteś mocą słabych i uleczeniem.
¶
Wyprowadziłeś nas z otchłani, Panie, zniszczywszy jadowite monstrum, i mocą swą zrzuciłeś Jego potęgę, Wszechmocny, Ty bowiem jesteś życie, światłość i zmartwychwstanie.
¶
¶
Inny kanon.
Hirmos: Ze swego wnętrza wyrzucił Jonasza morski zwierz, którego pochłonął, w Dziewicy zaś zamieszkało Słowo, które przyjęło ciało, przeszło zachowując ją nienaruszoną, a nie ucierpiawszy zniszczenia Rodzicielkę zachowało niezniszczalną.
¶
¶
Upada Adam złowiony za piętę, pomylił się w swym zamiarze bycia Bogiem, ale zmartwychwstaje i przebóstwia się przez swój związek ze Słowem, przez mękę jest wyzwolony z męki, a wysławiony Pan zasiada na tronie jako Syn, wraz z Ojcem i Duchem Świętym.
¶
¶
¶
Zastępy niebieskie stają w posłudze przy Twym zrodzeniu, o zawsze Dziewico, i słusznie są zadziwione Twym macierzyństwem bez nasienia, Ty bowiem jesteś czysta po narodzeniu, jak i przed nim.
¶
O Przeczysta, z Ciebie wzięło ciało Słowo, które przedtem było bezcielesne, które stworzyło świat ze swej woli i wyprowadziło zastępy bezcielesne swoją mocą z niebytu jako Wszechmocne.
¶
¶
¶
Kontakion: Powstałeś z grobu w chwale jako Bóg i świat podniosłeś ze sobą, rodzaj ludzki opiewa Ciebie jako Boga, śmierć zniknęła, Adam raduje się, Władco, Ewa teraz uwolniona z więzów weseląc się woła: Ty, Chryste, jesteś tym, który wszystkim daje zmartwychwstanie.
¶
¶
Pieśń 7
¶
¶
Ulękła się ziemia, ukryło się słońce, mrokiem otoczyło się światło, rozdarła się zasłona świątyni, kamienie rozpadły się, gdy Sprawiedliwy zawisnął na krzyżu, Bóg ojców naszych, bowiem chwalebnie się wysławił.
¶
Ty byłeś jakby bez pomocy i umarły pośród umarłych, dobrowolnie za nas podniesiony, wszystko uwolniłeś władczą ręką i wskrzesiłeś ze sobą, Bóg ojców naszych, bowiem chwalebnie się wysławił.
¶
¶
Inny kanon.
¶
Dawno już temu ziemia była przeklęta, sczerwieniona krwią Abla zabitego przez brata, ale skropiona przez Boży zdrój i Twoją Krew, otrzymała błogosławieństwo i radując się woła: Ojców Boże, błogosławiony jesteś!
¶
Niech płacze wrogi Bogu lud żydowski, z powodu zabicia Chrystusa, a ludy niech się weselą, klaszczą w dłonie i wołając: Ojców Boże, błogosławiony jesteś!
¶
Oto zajaśniał niewiastom z wonnościami anioł i zawołał: Przyjdźcie i zobaczcie znaki zmartwychwstania Chrystusa, całun i grób, i zawołajcie: Ojców Boże, błogosławiony jesteś!
¶
¶
O Bogurodzico, Jakub proroczo zobaczył Ciebie jako drabinę, przez Ciebie bowiem Wywyższany objawił się na ziemi i zamieszkał z ludźmi według swojej woli, chwalebny ojców Bóg i wysławiony!
¶
Raduj się, Przeczysta, z Ciebie bowiem wyjdzie Pasterz, zaprawdę odziany w skórę Adama, w całe moje człowieczeństwo, według niezbadanego współczucia, chwalebny ojców Bóg i wysławiony!
¶
Ty zaprawdę jesteś Nowym Adamem, z czystej Twojej Krwi Przedwieczny Bóg stał się człowiekiem, którego teraz błagaj, aby mnie odnowił, zniszczonego, gdy wołam: Chwalebny ojców Bóg i wysławiony!
¶
Pieśń 8
¶
¶
Z Twojej woli stworzyłeś i przemieniłeś wszystko przez Twoją mękę, Słowo Boże, zmieniłeś ciemność śmierci w życie wieczne i Tobie nieustannie wszystkie dzieła Pańskie Panu śpiewamy, i wywyższamy na wszystkie wieki.
¶
O Chryste, który powstałeś z grobu trzeciego dnia, Ty zniszczyłeś zniszczenie i przekleństwo rozbiłeś, i zrujnowałeś bramy i fortece otchłani.
Wszystkie dzieła bez przerwy Tobie śpiewają, Panie, i wywyższają na wszystkie wieki.
¶
¶
Inny kanon.
Hirmos: Pokazując obraz nadprzyrodzonego cudu dawno temu ognisty piec zrosiła rosa, ogień nie spalił bowiem młodych dzieci, okazując bez nasienia zrodzenie Chrystusa z Dziewicy, przeto śpiewając wołamy: Niech całe stworzenie błogosławi Pana i wywyższa na wszystkie wieki.
¶
Przyjdźcie, ludzie, pokłońmy się miejscu, na którym stały przeczyste nogi i na drzewie były rozciągnięte Boskie i ożywiające dłonie Chrystusa, dla zbawienia wszystkich ludzi, otoczmy życiodajny grób i zaśpiewajmy: Niech wszelkie stworzenie błogosławi Pana i wywyższa na wszystkie wieki.
¶
¶
Inny kanon.
Hirmos jak w kanonie ku czci zmartwychwstania.
¶
Wszyscy śpiewamy pełnej światła sali weselnej, z której Władca wszystkich, Chrystus, wyszedł jako Oblubieniec, i głosimy: Wszystkie dzieła Pańskie, Panu śpiewajcie i wywyższajcie na wszystkie wieki.
¶
Raduj się, chwalebny tronie Boga, Raduj się, murze obronny, przez który będącym w ciemnościach zajaśniała światłość Chrystusa, Ciebie błogosławiącym i śpiewającym: Wszystkie dzieła Pańskie, Panu śpiewajcie i wywyższajcie na wszystkie wieki.
¶
Ty zrodziłaś Pana, przyczynę naszego zbawienia, błagaj Go, Dziewico chwalebna, za tymi, którzy gorliwie śpiewają: Wszystkie dzieła Pańskie, Panu śpiewajcie i wywyższajcie na wszystkie wieki.
¶
Także śpiewamy Pieśń Bogurodzicy: Uwielbia dusza moja Pana, ze stichosem: Czcigodniejszą od Cherubinów i bez porównania chwalebniejszą od Serafinów, któraś bez zmiany Boga Słowo zrodziła, Ciebie, prawdziwą Bogurodzicę, wysławiamy.
¶
Pieśń 9
¶
¶
¶
Zbawco, Baranku nieskalany, który wziąłeś grzechy świata, sławimy Ciebie, zmartwychwstałego trzeciego dnia Pana Chwały, którego godnie wywyższamy z Ojcem i Bożym Twoim Duchem.
¶
¶
Inny kanon.
Hirmos: Niewypowiedziana tajemnica Dziewicy, okazała się bowiem niebem, tronem cherubinów i świetlistym pałacem Chrystusa Boga Wszechmogącego, przeto pobożnie uwielbiamy Ją jako Bogurodzicę.
¶
Twój krzyż wysławił się, Panie, niewypowiedzianą mocą Twoją, w Tobie bowiem niemoc okazała się potężniejsza od mocy i przez nią możni zostali zrzuceni na ziemię, a ubodzy podniesieni na niebo.
¶
Nasza nieszczęsna śmierć została uśmiercona przez Twoje powstanie z martwych, gdy Ty objawiłeś się będącym w otchłani, Chryste, aby dać życie.
Przeto Ciebie jako życie, zmartwychwstanie i hipostatyczną światłość śpiewając wywyższamy.
¶
¶
Inny kanon.
¶
O Dziewico, Ty wyszłaś z korzenia Dawida, według proroctw, ale zaprawdę to Ty wysławiłaś Dawida, gdyż zrodziłaś obiecanego Pana Chwały, którego godnie wywyższamy.
¶
Wszelkie granice chwały są zwyciężone, Przeczysta, przez wielkość Twej chwały, Władczyni.
Przyjmij od Twych niegodnych sług przynoszoną Tobie z gorliwością pieśń chwały.
¶
¶
Po katabasji mała ektenia.
Także: Święty Pan Bóg nasz, trzy razy.
Eksapostilarion zmartwychwstania.
¶
¶
¶
Opiewamy, Chryste, Twoją zbawczą mękę i sławimy Twoje zmartwychwstanie.
¶
¶
Panie, Ty przecierpiałeś krzyż i zniszczyłeś śmierć, i powstałeś z martwych, obdarz nasze życie pokojem, jako jedyny Wszechmocny.
¶
¶
Chryste, Ty zniewoliłeś otchłań i wskrzesiłeś człowieka przez Twoje zmartwychwstanie, uczyń nas godnymi czystym sercem opiewać Ciebie i sławić.
¶
¶
¶
¶
¶
Gdy zostałeś przygwożdżony na drzewie krzyża, wtedy uśmierciłeś władzę wroga, stworzenie zadrżało z bojaźni przed Tobą i otchłań została zniewolona przez władzę Twoją, zmarłych wskrzesiłeś z grobów i łotrowi otworzyłeś raj, Chryste Boże nasz, chwała Tobie!
¶
¶
Płacząc i biegnąc święte niewiasty doszły do Twego grobu, znalazły grób otwarty i dowiedziały się od anioła o nowym i przesławnym cudzie, i głosiły Apostołom: Zmartwychwstał Pan, dając światu wielkie miłosierdzie.
¶
¶
¶
¶
Gdzie został przeniesiony pogrzebany?
Gdzie został sprzedany niesprzedajny?
Jak został skradziony skarb?
Dlaczego, nieprawi, kłamiecie o zmartwychwstaniu Zbawcy?
Powstał bowiem z martwych, wolny pośród zmarłych, i daje światu wielkie miłosierdzie.
¶
¶
I teraz.
¶
Wielka doksologia.
Także troparion zmartwychwstania:
¶
¶
Ektenie i rozesłanie.
¶
Na Liturgii Błogosławieństwa.
Ton 1:
¶
Wróg przez pokarm wywiódł Adama z raju, Chrystus natomiast krzyżem łotra wprowadził do niego, wołającego: Wspomnij mnie, gdy przyjdziesz w Twoim królestwie.
¶
¶
Kłaniam się Twoim cierpieniom, wysławiam też z Adamem i łotrem zmartwychwstanie, głosem radosnym wołam do Ciebie: Wspomnij mnie, Panie, gdy przyjdziesz w Twoim królestwie.
¶
¶
Zostałeś ukrzyżowany, Bezgrzeszny, i dobrowolnie złożony w grobie, ale zmartwychwstałeś jako Bóg, podnosząc ze sobą Adama wołającego: Wspomnij mnie, gdy przyjdziesz w Twoim królestwie.
¶
¶
Świątynię Twego ciała wskrzesiłeś po złożeniu w grobie na trzy dni, z Adamem i tych wskrzesiłeś, którzy pochodzą od Adama, Chryste Boże, wołających: Wspomnij nas, gdy przyjdziesz w Twoim królestwie.
¶
¶
Chrystus zmartwychwstał, już nie płaczcie!
¶
¶
Twoi Apostołowie, Panie, na górze, gdzie nakazałeś im przyjść, Zbawco, widząc Ciebie pokłonili się, a Ty ich posłałeś do narodów, aby je nauczali i chrzcili.
¶
Chwała.
Triadikon: Pokłońmy się Ojcu i wysławmy Syna, opiewajmy razem Najświętszego Ducha, wołając i mówiąc: Najświętsza Trójco, zbaw nas wszystkich!
¶
I teraz.
Teotokion: Matkę Twoją przywołujemy Tobie w modlitwach, ludzie Twoi, Chryste, Jej modlitwami daj nam Twoje łaski, Dobry, abyśmy wysławiali Ciebie, który zajaśniałeś nam z grobu.
¶
¶
¶
