PROKIMENONY I ALLELUJA

WIELKICH ŚWIĄT (stałych)

Narodzenia Najświętszej Bogurodzicy (8. IX.)

Uwielbienie: Uwielbiamy Ciebie, Najświętsza Dziewico, czcimy
świętych Twoich Rodziców i wysławiamy chwalebne narodzenie Twoje.

Na jutrzni prokimenon, ton 4: Posłuchaj, córko, spójrz,* i nakłoń
ucha twego. Stichos: Serce moje wyrzekło dobre słowo.

Na Liturgii prokimenon, ton 3, Pieśń Bogurodzicy: Uwielbia dusza
moja Pana* i rozradował się duch mój w Bogu, Zbawcy moim. Stichos:
Albowiem wejrzał na pokorę służebnicy swojej, oto błogosławić
mnie będą odtąd wszystkie pokolenia.

Alleluja, ton 8: Posłuchaj, córko, spójrz, i nakłoń ucha twego.
Stichos: Możni narodu będą błagać przed obliczem twoim.

Koinonikon: Kielich zbawienia przyjmę i wezwę imienia Pańskiego.

Podwyższenia Krzyża świętego (14. IX.)

Uwielbienie: Uwielbiamy Ciebie, Dawco życia Chryste, i czcimy Krzyż
Twój święty, przez który wybawiłeś nas z wrogiej niewoli.

Na jutrzni prokimenon, ton 4: Ujrzały wszystkie krańce ziemi*
zbawienie Boga naszego. Stichos: Zaśpiewajcie Panu pieśń nową,
albowiem Pan dokonał cudów.

Na Liturgii zamiast Trisagionu: Krzyżowi Twemu kłaniamy się,
Władco,* i święte zmartwychwstanie Twoje sławimy.

Prokimenon, ton 7: Wywyższajcie, Pana Boga naszego, i kłaniajcie
się podnóżkowi nóg Jego,* albowiem jest święty. Stichos: Pan
zakrólował, niechaj zadrżą ludy.

Alleluja, ton 1: Wspomnij zgromadzenie Twoje, które nabyłeś od
początku. Stichos: Bóg nasz, Król przed wiekami uczynił zbawienie
pośrodku ziemi.

Koinonikon: Niech zajaśnieje na nas światłość oblicza Twego,
Panie.

Wprowadzenia Najświętszej Bogurodzicy do Świątyni (21. XI.)

Uwielbienie: Uwielbiamy Ciebie, Najświętsza Dziewico, wybrane przez
Boga Dziecię, i czcimy wejście Twoje do Świątyni Pańskiej.

Reszta jak w święta Bogurodzicy.

Narodzenia Chrystusa (25. XII.)

Uwielbienie: Uwielbiamy Ciebie, Dawco życia Chryste, który dla nas
narodziłeś się w ciele z Przeczystej Dziewicy Marii.

Na jutrzni prokimenon, ton 4: Z łona przed jutrzenką zrodziłem
Ciebie,* poprzysiągł Pan i nie cofnie słowa. Stichos: Rzekł Pan do
Pana mego: Siądź po prawicy mojej, aż położę wrogów Twych
podnóżkiem nóg Twoich.

Na Liturgii stichera wejścia: Z łona przed jutrzenką zrodziłem
Ciebie, poprzysiągł Pan i nie cofnie słowa: Tyś jest kapłanem na
wieki według porządku Melchizedecha.

Zamiast Trisagionu: Którzy w Chrystusie ochrzczeni są,* w Chrystusa
przyobleczeni są. Alleluja.

Prokimenon, ton 8: Cała ziemia niech pokłoni się Tobie i śpiewa
Tobie,* niech śpiewa imieniu Twemu, Najwyższy. Stichos: Zakrzyknij
Panu, cała ziemio, śpiewajcie imieniu Jego, oddajcie cześć chwale
Jego.

Alleluja, ton 1: Niebiosa głoszą chwałę Bożą, dzieło rąk Jego
obwieszcza firmament. Stichos: Dzień dniowi przekazuje słowo i noc
nocy obwieszcza naukę.

Koinonikon: Pan wybawienie zesłał ludowi swemu.

W ten sam dzień wieczorem wielki prokimenon, ton 7: Któryż bóg
jest wielki jak Bóg nasz?* Ty jesteś Bogiem, który czyni cuda,
podany w Niedzielę Paschy.

Objawienia Pańskiego (6. I.)

Uwielbienie: Uwielbiamy Ciebie, Dawco życia Chryste, który teraz dla
nas w ciele zostałeś ochrzczony przez Jana w wodach Jordanu.

Na jutrzni prokimenon, ton 4: Morze ujrzało i uciekło,* Jordan
cofnął wody swoje. Stichos: Cóż ci się stało, morze, żeś
uciekło, i tobie, Jordanie, żeś cofnął wody swoje?

Na Liturgii stichera wejścia: Błogosławiony, który idzie w imię
Pańskie, błogosławimy was z domu Pańskiego, Bóg i Pan, i objawił
się nam.

Zamiast Trisagionu: Którzy w Chrystusie ochrzczeni są,* w Chrystusa
przyobleczeni są. Alleluja.

Prokimenon, ton 4: Błogosławiony, który idzie w imię Pańskie,*
Bóg i Pan, i objawił się nam. Stichos: Wysławiajcie Pana, bo jest
dobry, bo na wieki miłosierdzie Jego.

Alleluja, ton 4: Przynieście Panu, synowie Boży, przynieście Panu
młode baranki. Stichos: Głos Pana ponad wodami, mówiąc:
Przyjdźcie, przyjmijcie wszyscy Ducha mądrości, Ducha rozumu, Ducha
bojaźni Bożej, objawiającego Chrystusa.

Koinonikon: Boża łaska zbawcza objawiła się wszystkim ludziom.

W ten sam dzień wieczorem, wielki prokimenon, ton 7: Bóg nasz na
niebiosach i na ziemi* wszystko, co zechciał, uczynił, podany w
Poniedziałek Wielkanocny.

Spotkania Pańskiego (2. II.)

Uwielbienie: Uwielbiamy Ciebie, Dawco życia Chryste, i czcimy
Przeczystą Twoją Matkę, przez którą zgodnie z Prawem zostałeś
teraz przyniesiony do Świątyni Pańskiej.

Na jutrzni prokimenon, ton 4: Wspomnę imię Twoje * w każdym
pokoleniu i pokoleniu. Stichos: Posłuchaj, córko, spójrz,* i
nakłoń ucha twego.

Na Liturgii stichera wejścia: Okazał Pan zbawienie swoje, wobec
narodów objawił sprawiedliwość swoją.

Prokimenon, ton 3: Uwielbia dusza moja Pana* i rozradował się duch
mój w Bogu, Zbawcy moim. Stichos: Albowiem wejrzał na pokorę
służebnicy swojej, oto błogosławić mnie będą odtąd wszystkie
pokolenia.

Alleluja, ton 8: Teraz pozwalasz odejść słudze Twemu, Władco,
według słowa Twego, w pokoju. Stichos: Światłość na oświecenie
narodów i chwałę ludu Twego, Izraela.

Koinonikon: Kielich zbawienia przyjmę i wezwę imienia Pańskiego.

Zwiastowania Najświętszej Bogurodzicy (25. III.)

Uwielbienie: Słowa archanioła śpiewamy Tobie, Czysta: Raduj się,
Łaski Pełna, Pan z Tobą.

Na jutrzni prokimenon, ton 4: Głoście z dnia na dzień* zbawienie
Boga naszego. Stichos: Zaśpiewajcie Panu pieśń nową, zaśpiewaj
Panu cała ziemio.

Na liturgii prokimenon, ton 4: Zaśpiewajcie Panu, błogosławcie
imię Jego,* głoście z dnia na dzień zbawienie Jego. Stichos:
Śpiewajcie Panu pieśń nową, śpiewajcie Panu wszystkie krainy.

Alleluja, ton 2: Zstąpi jak deszcz na runo i jak krople kapiące na
ziemię. Stichos: Imię Jego będzie błogosławione na wieki,
dłużej niż słońce niech przetrwa imię Jego.

Koinonikon: Pan wybrał Syjon, zechciał go na mieszkanie swoje.

Przemienienia Pańskiego (6. VIII.)

Uwielbienie: Uwielbiamy Ciebie, Dawco życia Chryste, i czcimy
przemienienie przeczystego ciała Twego.

Na jutrzni prokimenon, ton 4: Tabor i Hermon* radują się w imieniu
Twoim. Stichos: Twoje są niebiosa i Twoja jest ziemia.

Na liturgii stichera wejścia: Panie, ześlij światłość Twoją i
prawdę Twoją, niech mną kierują i zaprowadzą mnie na górę
świętą Twoją.

Prokimenon, ton 4: Jakże wspaniałe są dzieła Twoje, Panie,*
wszystkie w mądrości uczyniłeś. Stichos: Błogosław, duszo moja,
Pana, Panie, Boże mój, jesteś bardzo wywyższony.

Alleluja, ton 8: Twoje są niebiosa i Twoja jest ziemia. Stichos:
Błogosławiony lud, który zna pieśń uwielbienia.

Koinonikon: Panie, będą kroczyli w światłości oblicza Twego, w
imieniu Twoim będą się radować cały dzień.

W ten sam dzień wieczorem, wielki prokimenon, ton 7: Bóg nasz na
niebiosach i na ziemi* wszystko, co zechciał, uczynił, podany w
Poniedziałek Wielkanocny.

Zaśnięcia Najświętszej Bogurodzicy (15. VIII.)

Uwielbienie: Uwielbiamy Ciebie, Nieskalano Matko Chrystusa, Boga
naszego, i wysławiamy chwalebne zaśnięcie Twoje.

Na jutrzni prokimenon, ton 4: Wspomnę imię Twoje * w każdym
pokoleniu i pokoleniu. Stichos: Posłuchaj, córko, spójrz,* i
nakłoń ucha twego.

Na Liturgii Prokimenon, ton 3, Pieśń Bogurodzicy: Uwielbia dusza
moja Pana* i rozradował się duch mój w Bogu, Zbawcy moim. Stichos:
Albowiem wejrzał na pokorę służebnicy swojej, oto błogosławić
mnie będą odtąd wszystkie pokolenia.

Alleluja, ton 2: Powstań, Panie, w miejscu odpoczynku Twego, Ty i
arka świętości Twojej. Stichos: Poprzysiągł Pan Dawidowi
prawdziwie i nie cofnie przysięgi.

Koinonikon: Kielich zbawienia przyjmę i wezwę imienia Pańskiego.

Z TRODIONU POSTNEGO

Sobota Mięsopustna

Na jutrzni i Liturgii prokimenon, ton 6: Dusze ich* zamieszkają w
szczęściu. Stichos: Ku Tobie, Panie, wznoszę duszę moją, Boże
mój, w Tobie mam nadzieję, niech nie zawstydzę się na wieki.

Alleluja, ton 6: Błogosławieni, których wybrałeś i przyjąłeś,
Panie, pamięć o nich z pokolenia na pokolenie. Stichos: Dusze ich
zamieszkają w szczęściu.

Koinonikon: Błogosławieni, których wybrałeś i przyjąłeś,
Panie, pamięć o nich z pokolenia na pokolenie.

Niedziela Mięsopustna

Na jutrzni prokimenon niedzieli według tonu. Na Liturgii prokimenon,
ton 3: Pan nasz i wielka jest moc Jego,* a mądrość Jego jest bez
miary. Stichos: Chwalcie Pana, bowiem dobry jest psalm.

Alleluja, ton 2: Przyjdźcie, rozradujemy się w Panu, zakrzyknijmy
Bogu, Zbawicielowi naszemu. Stichos: Uprzedźmy oblicze Jego w
wyznaniu.

Koinonikon: Chwalcie Pana z niebios, chwalcie Go na wysokościach.
Drugi: Weselcie się w Panu i radujcie się, sprawiedliwi, chlubcie
się wszyscy prawego serca.

Sobota Seropustna:

Prokimenon, ton 4: Niech się weselą święci w chwale* i niech się
radują na łożach swoich. Stichos: Wysławienie Boga będzie w
ustach ich.

Alleluja, ton 2: Zasadzeni w domu Pańskim, zakwitną na dziedzińcach
Boga naszego. Stichos: Weselcie się, sprawiedliwi, w Panu i radujcie
się.

Koinonikon: Radujcie się, sprawiedliwi, w Panu, prawym przynależy
chwała.

Niedziela Seropustna

Na jutrzni prokimenon niedzieli według tonu. Na Liturgii prokimenon,
ton 8: Złóżcie śluby * i wypełnijcie je przed Panem Bogiem
naszym. Stichos: Znany w Judei jest Bóg, w Izraelu wielkie jest imię
Jego.

Alleluja, ton 6: Dobrze jest wysławiać Pana i śpiewać Twemu
imieniu, Najwyższy. Stichos: Ogłaszać o poranku miłosierdzie Twoje
i prawdę Twoją każdej nocy.

Koinonikon: Chwalcie Pana z niebios, chwalcie Go na wysokościach.

W tę samą niedzielę wieczorem wielki prokimenon, ton 8: Nie
odwróć oblicza Twego od dziecka Twego, albowiem cierpię, szybko
wysłuchaj mnie,* zważ na duszę moją i wybaw ją. Stichos 1:
Zbawienie Twoje, Boże, niech mnie ogarnie. Stichos 2: Niech ujrzą
ubodzy i rozradują się. Stichos 3: Szukajcie Boga i żywa będzie
dusza wasza. I znowu: Nie odwróć oblicza Twego od dziecka Twego,
albowiem cierpię, szybko wysłuchaj mnie,* zważ na duszę moją i
wybaw ją.

I Sobota Wielkiego Postu

Na Liturgii prokimenon, ton 7: Sprawiedliwy rozweseli się w Panu* i w
Nim ma nadzieję. Stichos: Usłysz, Boże, głos mój, gdy modlę się
do Ciebie.

Alleluja, ton 4: Sprawiedliwy rozkwitnie jak palma, jak cedr na
Libanie rozrośnie się. Stichos: Zasadzeni w domu Pańskim, zakwitną
na dziedzińcach Boga naszego.

Koinonikon: W pamięci wiecznej będzie sprawiedliwy, nie ulęknie
się złych pogłosek.

I Niedziela Wielkiego Postu

Na jutrzni prokimenon według tonu. Na Liturgii prokimenon, ton 4,
Pieśń ojców: Błogosławiony jesteś, Panie, Boże ojców naszych,*
i chwalebne, i wysławione jest imię Twoje na wieki. Stichos:
Albowiem jesteś sprawiedliwy we wszystkim, co nam uczyniłeś.

Alleluja, ton 4: Mojżesz i Aaron wśród kapłanów Jego, i Samuel
wśród wzywających imienia Jego. Stichos: Wzywali Pana, a On
usłyszał ich.

Koinonikon: Chwalcie Pana z niebios, chwalcie Go na wysokościach.
Drugi: Weselcie się w Panu i radujcie się, sprawiedliwi, chlubcie
się wszyscy prawego serca.

W tę samą niedzielę wieczorem wielki prokimenon, ton 8: Dałeś
swoje dziedzictwo tym,* którzy lękają się Ciebie, Panie. Stichos
1: Z krańców ziemi do Ciebie zawołałem. Stichos 2: Ukryję się w
cieniu skrzydeł Twoich. Stichos 3: Tak zaśpiewam imieniu Twemu na
wieki. I znowu: Dałeś swoje dziedzictwo tym,* którzy lękają się
Ciebie, Panie.

II Sobota Wielkiego Postu

Prokimenon, Alleluja i koinonikon dnia oraz za zmarłych.

II Niedziela Wielkiego Postu

Na jutrzni prokimenon według tonu. Na Liturgii prokimenon, ton 5: Ty,
Panie, zachowasz nas i ustrzeżesz* od tego pokolenia, i na wieki.
Stichos: Wybaw mnie, Boże, bo zabrakło sprawiedliwego.

I drugi prokimenon św. Grzegorzowi Palamasowi, ton 1: Usta me
głoszą mądrość,* a rozważania serca mego roztropność. Stichos:
Słuchajcie tego wszystkie ludy, nakłońcie uszu wszyscy mieszkańcy
świata.

Alleluja według tonu.

Koinonikon: Chwalcie Pana z niebios, chwalcie Go na wysokościach.
Drugi: W pamięci wiecznej będzie sprawiedliwy, nie ulęknie się
złych pogłosek.

III Sobota Wielkiego Postu

Prokimenon dnia i za zmarłych.

III Niedziela Wielkiego Postu

Na jutrzni prokimenon według tonu. Na Liturgii zamiast Trisagionu:
Krzyżowi Twemu kłaniamy się, Władco,* i święte zmartwychwstanie
Twoje sławimy.

Prokimenon, ton 6: Zbaw, Panie, lud Twój,* i pobłogosław
dziedzictwo Twoje. Stichos: Do Ciebie, Panie, wołam, Boże mój, nie
odpowiadaj mi milczeniem.

Alleluja, ton 8: Wspomnij na Twój lud, który od początku sobie
nabyłeś. Stichos: Bóg nasz, Król przed wiekami uczynił zbawienie
pośrodku ziemi.

Koinonikon: Niech zajaśnieje na nas światłość oblicza Twego.

IV Sobota Wielkiego Postu

Prokimenon dnia i za zmarłych.

IV Niedziela Wielkiego Postu

Na jutrzni prokimenon według tonu. Na Liturgii prokimenon według
tonu i prokimenon św. Janowi Klimakowi, ton 8: Niech się weselą
święci w chwale* i niech się radują na łożach swoich. Stichos:
Zaśpiewajcie Panu pieśń nową, albowiem Pan dokonał cudów.

Alleluja według tonu i świętemu: Zasadzeni w domu Pańskim,
zakwitną na dziedzińcach Boga naszego.

Koinonikon: Chwalcie Pana z niebios, chwalcie Go na wysokościach.
Drugi: W pamięci wiecznej będzie sprawiedliwy, nie ulęknie się
złych pogłosek.

V Sobota Wielkiego Postu

Prokimenon, Pieśń Bogurodzicy, ton 3: Uwielbia dusza moja Pana* i
rozradował się duch mój w Bogu, Zbawcy moim. Stichos: Albowiem
wejrzał na pokorę służebnicy swojej, oto błogosławić mnie
będą odtąd wszystkie pokolenia.

Alleluja, ton 8: Powstań, Panie, w miejscu odpoczynku Twego, Ty i
arka świętości Twojej. Stichos: Wspomnij, Panie, Dawida i całą
łagodność jego.

Koinonikon: Kielich zbawienia przyjmę i wezwę imienia Pańskiego.

V Niedziela Wielkiego Postu

Na jutrzni prokimenon według tonu. Na Liturgii prokimenon według
tonu i św. Marii Egipskiej, ton 4: Przedziwny jest Bóg w świętych
swoich,* Bóg Izraela. Stichos: Na zgromadzeniach błogosławcie Boga,
Pana, wy ze źródła izraelskiego.

Alleluja według tonu.

Koinonikon: Chwalcie Pana z niebios, chwalcie Go na wysokościach.
Drugi: W pamięci wiecznej będzie sprawiedliwy, nie ulęknie się
złych pogłosek.

VI Sobota Wielkiego Postu, Sobota Łazarza

Zamiast Trisagionu: Którzy w Chrystusie ochrzczeni są,* w Chrystusa
przyobleczeni są. Alleluja.

Także prokimenon, ton 3: Pan oświeceniem moim i Zbawcą moim,
kogóż mam się lękać? Stichos: Pan obrońcą życia mego, kogóż
się przestraszę?

Alleluja, ton 5: Pan zakrólował, w majestat jest obliczony. Stichos:
A świat, który umocnił, nie zachwieje się.

Koinonikon: Z ust niemowląt i osesków zgotowałeś chwałę.

Niedziela Palmowa

Uwielbienie: Uwielbiamy Ciebie, Dawco życia Chryste: Hosanna na
wysokościach! I my Tobie śpiewamy: Błogosławiony, który idzie w
imię Pańskie.

Na jutrzni prokimenon, ton 4: Z ust niemowląt i osesków*
zgotowałeś chwałę. Stichos: Panie, Panie nasz, jak cudowne jest
imię Twoje po całej ziemi.

Na Liturgii stichera wejścia: Błogosławiony, który idzie w imię
Pańskie, błogosławimy was z domu Pańskiego, Bóg i Pan, i objawił
się nam.

Na Liturgii Trisagion. Prokimenon, ton 4: Błogosławiony, który
idzie w imię Pańskie,* Bóg i Pan, i objawił się nam. Stichos:
Wysławiajcie Pana, bo jest dobry, bo na wieki miłosierdzie Jego.

Alleluja, ton 4: Zaśpiewajcie Panu pieśń nową, albowiem cuda
uczynił Pan. Stichos: Ujrzały wszystkie krańce ziemi zbawienie Boga
naszego.

Koinonikon: Błogosławiony, który idzie w imię Pańskie, Bóg i
Pan, i objawił się nam.

Święty i Wielki Czwartek, wieczorem:

Prokimenon, ton 7: Książęta ludu zeszli się razem* przeciwko Panu
i Pomazańcowi Jego. Stichos: Dlaczego burzą się narody i ludy
knują rzeczy próżne?

Alleluja, ton 6: Błogosławiony, kto myśli o ubogim i biedaku, w
dniu nieszczęścia wybawi go Pan. Stichos 1: Wrogowie moi mówili o
mnie złośliwie: Kiedyż umrze i zginie imię jego? Stichos 2: Kto
spożywał chleb mój, podniesie na mnie piętę.

Koinonikon: Przyjmij mnie dzisiaj, Synu Boży, jako uczestnika Twojej
mistycznej Wieczerzy, gdyż nie zdradzę Twym wrogom tajemnicy, ani
też nie pocałuję Ciebie jak Judasz, lecz jak łotr wyznaję Ciebie:
Pamiętaj o mnie, Panie, w Twoim królestwie. Alleluja. Alleluja.
Alleluja.

Święty i Wielki Piątek, wieczorem

Prokimenon, ton 6: Położyłeś mnie w dole głębokim,* w ciemnicy i
cieniu śmierci. Stichos: Panie, Boże zbawienia mego, w dzień wołam
i w nocy przed Tobą.

Alleluja, ton 5: Wybaw mnie, Boże, albowiem wody podeszły do duszy
mojej. Stichos 1: Hańba czeka duszę moją i cierpienie. Stichos 2:
Niech zamroczą się oczy ich, aby nie widzieli.

Święta i Wielka Sobota

Na jutrzni, po wielkiej doksologii, prokimenon lekcji, ton 7:
Powstań, Panie Boże mój, niech wzniesie się ręka Twoja,* nie
zapominaj na zawsze o ubogich Twoich. Stichos: Wysławiać będę
Ciebie, Panie, całym sercem moim, opowiem wszystkie cuda Twoje.

Alleluja: Niech powstanie Bóg, i rozproszą się wrogowie Jego, i
niech pierzchają przed obliczem Jego ci, którzy Go nienawidzą.
Stichos 1: Jak dym się rozwiewa, tak niech się rozwieją, jak wosk
się rozpływa przy ogniu. Stichos 2: Tak niech zginą przed obliczem
Boga grzesznicy, a sprawiedliwi niechaj się rozradują.

Na Liturgii zamiast Trisagionu: Którzy w Chrystusie ochrzczeni są,*
w Chrystusa przyobleczeni są. Alleluja.

Prokimenon, ton 8: Cała ziemia niech pokłoni się Tobie i śpiewa
Tobie,* niech śpiewa imieniu Twemu, Najwyższy. Stichos: Zakrzyknij
Panu cała ziemio, śpiewajcie imieniu Jego.

Alleluja i Psalmu Dawidowego nie mówimy, ale gdy kapłan powie:
Pokój tobie, lektor mówi zamiast Alleluja te stichery, ton 7:
Powstań, Boże, sądź ziemię,* albowiem Ty odziedziczysz wszystkie
narody. Lud śpiewa to samo.

Lektor czyta stichos 1: Bóg stanął w zgromadzeniu bogów,*
pośrodku bogów rozsądza. Lud: Powstań, Boże, sądź ziemię.

Stichos 2: Jak długo wydawać będziecie wyroki niesprawiedliwe,* i
mieć wzgląd na grzeszników? Lud: Powstań, Boże, sądź ziemię.

Stichos 3: Brońcie sieroty i ubogiego,* pokornego i biednego
wybawcie. Lud: Powstań, Boże, sądź ziemię.

Stichos 4: Uwolnijcie biednego i ubogiego,* z ręki grzeszników
wybawcie ich. Lud: Powstań, Boże, sądź ziemię.

Stichos 5: Nie poznali, ani nie zrozumieli,* chodzą w ciemności.
Lud: Powstań, Boże, sądź ziemię.

Stichos 6: Niech poruszą się wszystkie fundamenty ziemi.* Ja
rzekłem: Bogami jesteście, wszyscy synami Najwyższego. Lud:
Powstań, Boże, sądź ziemię.

Stichos 7: Wy zaś jako ludzie umieracie* i jak każdy z książąt
upadniecie.

I znowu: Powstań, Boże, sądź ziemię,* albowiem Ty odziedziczysz
wszystkie narody.

Po tym wszystkim kapłani i diakoni zdejmują szaty liturgiczne i
zakładają białe.

Koinonikon: Pan zbudził się jakby ze snu i powstał zbawiając nas.
Alleluja (trzy razy).

Z TRODIONU PASCHALNEGO

Święta i Wielka Niedziela Paschy

Na Liturgii stichera wejścia: Na zgromadzeniach błogosławcie Boga,
Pana, wy ze źródła izraelskiego.

Na Liturgii zamiast Trisagionu: Którzy w Chrystusie ochrzczeni są,*
w Chrystusa przyobleczeni są. Alleluja.

Prokimenon, ton 8: Oto dzień, który uczynił Pan,* radujmy się w
nim i weselmy. Stichos: Wysławiajcie Pana, bo jest dobry, bo na wieki
miłosierdzie Jego.

Alleluja, ton 4: Ty powstaniesz i otoczysz łaską Syjon. Stichos: Pan
z niebios na ziemię wejrzy.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tę samą niedzielę wieczorem prokimenon, ton 7: Któryż bóg jest
wielki jak Bóg nasz?* Ty jesteś Bogiem, który czyni cuda. Stichos
1: Objawiłeś w ludziach moc swoją. Stichos 2: Rzekłem: Teraz
zacząłem, oto odmiana prawicy Najwyższego. Stichos 3: Wspominam
dzieła Pańskie, albowiem wspominać będę od początku cuda Twoje.
I znowu: Któryż bóg jest wielki jak Bóg nasz?* Ty jesteś Bogiem,
który czyni cuda.

Poniedziałek Tygodnia Paschalnego

Na Liturgii prokimenon, ton 8: Na całą ziemię rozejdzie się ich
głoszenie* i aż do krańców ziemi ich słowa. Stichos: Niebiosa
głoszą chwałę Bożą, dzieło rąk Jego obwieszcza firmament.

Alleluja, ton 1: Niebiosa sławić będą cuda Twoje, Panie, i prawdę
Twoją w zgromadzeniu świętych. Stichos: Bóg jest wielbiony w
zgromadzeniu świętych.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tenże poniedziałek wieczorem, wielki prokimenon, ton 7: Bóg nasz
na niebiosach i na ziemi* wszystko, co zechciał, uczynił. Stichos 1:
Gdy Izrael wychodził z Egiptu, dom Jakuba spośród ludu obcego,
stał się Juda świętością Jego. Stichos 2: Morze ujrzało i
uciekło, Jordan cofnął wody swoje. Stichos 3: Cóż ci się stało,
morze, żeś uciekło, i tobie, Jordanie, żeś cofnął wody swoje? I
znowu: Bóg nasz na niebiosach i na ziemi* wszystko, co zechciał,
uczynił.

Wtorek Tygodnia Paschalnego

Na Liturgii prokimenon, Pieśń Bogurodzicy, ton 3: Uwielbia dusza
moja Pana* i rozradował się duch mój w Bogu Zbawcy moim. Stichos:
Albowiem wejrzał na pokorę służebnicy swojej, oto błogosławić
będą mnie odtąd wszystkie pokolenia.

Alleluja, ton 8: Powstań, Panie, sądź ziemię, albowiem Ty
odziedziczysz wszystkie ludy. Stichos: Poprzysiągł Pan Dawidowi
prawdziwie i nie cofnie przysięgi.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tenże dzień wieczorem prokimenon, ton 8: Głosem moim do Pana
wezwałem, głosem moim do Boga,* i wysłuchał mnie. Stichos 1: W
dniu utrapienia mego szukałem Boga. Stichos 2: Odmawiała pociechy
dusza moja. Stichos 3: Boże, droga Twoja jest święta. I znowu:
Głosem moim do Pana wezwałem, głosem moim do Boga,* i wysłuchał
mnie.

Środa Tygodnia Paschalnego

Na Liturgii prokimenon, ton 6: Wspomnę Twoje imię* w każdym
pokoleniu i pokoleniu. Stichos: Posłuchaj, córko, spójrz, i
nakłoń ucha Twego.

Alleluja, ton 3: Uwielbia dusza moja Pana i rozradował się duch mój
w Bogu Zbawcy moim. Stichos: Albowiem wejrzał na pokorę służebnicy
swojej, oto błogosławić będą mnie odtąd wszystkie pokolenia.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tenże dzień wieczorem, wielki prokimenon, ton 7: Wysłuchaj,
Boże, modlitwę moją* i nie gardź błaganiem moim. Stichos 1: Zważ
na mnie i wysłuchaj mnie. Stichos 2: Albowiem sprowadzili na mnie
nieprawość. Stichos 3: Wołałem do Boga i Pan wysłuchał mnie,
wieczorem, rano i w południe. I znowu: Wysłuchaj, Boże, modlitwę
moją* i nie gardź błaganiem moim.

Czwartek Tygodnia Paschalnego

Na Liturgii prokimenon, ton 3: Śpiewajcie Bogu naszemu, śpiewajcie,*
śpiewajcie Królowi naszemu, śpiewajcie. Stichos: Wszystkie narody,
zaklaszczcie w dłonie, zakrzyknijcie Bogu głosem radosnym.

Alleluja, ton 4: Idź, trudź się, przynoś owoc, i króluj ze
względu na prawdę, łagodność i sprawiedliwość. Stichos:
Umiłowałeś sprawiedliwość i znienawidziłeś nieprawość.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tenże dzień wieczorem wielki prokimenon, ton 7: Umiłuję Ciebie,
Panie, mocy moja,* Pan umocnieniem moim i ucieczką moją,
wybawicielem moim. Stichos 1: Bogiem moim, pomocnikiem moim, w Nim mam
nadzieję. Stichos 2: Wysławiając wezwę Pana i wybawię się od
wrogów moich. Stichos 3: Usłyszał głos mój z przybytku świętego
swego. I znowu: Umiłuję Ciebie, Panie, mocy moja,* Pan umocnieniem
moim i ucieczką moją, wybawicielem moim.

Piątek Tygodnia Paschalnego

Na Liturgii prokimenon i Alleluja, napisane dla poniedziałku Tygodnia
Paschalnego.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

W tenże dzień wieczorem wielki prokimenon, ton 3: Dałeś
dziedzictwo tym,* którzy lękają się Ciebie. Stichos 1: Z krańców
ziemi do Ciebie zawołałem. Stichos 2: Ukryję się w cieniu
skrzydeł Twoich. Stichos 3: Tak zaśpiewam imieniu Twemu na wieki. I
znowu: Dałeś dziedzictwo tym,* którzy lękają się Ciebie.

Sobota Tygodnia Paschalnego

Także prokimenon, ton 3: Pan oświeceniem moim i Zbawcą moim,
kogóż mam się lękać? Stichos: Pan obrońcą życia mego, kogóż
się przestraszę?

Alleluja, ton 5: Pan zakrólował, w majestat jest obleczony. Stichos:
A świat, który umocnił, nie zachwieje się.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja (trzy razy).

II Niedziela po Wielkanocy, o Apostole Tomaszu

Uwielbienie: Uwielbiamy Ciebie, Dawco życia Chryste, który ze
względu na nas zstąpiłeś do otchłani i wszystko ze sobą
wskrzesiłeś.

Na jutrzni prokimenon, ton 1: Chwal, Jerozolimo, Pana,* chwal Boga
Twego, Syjonie. Stichos: Albowiem umacnia zawory bram twoich i
pobłogosławi synom twoim w tobie.

Także po Ewangelii: Zobaczywszy Zmartwychwstanie Chrystusa (trzy
razy).

Na Liturgii Trisagion. Prokimenon, ton 3: Pan nasz jest wielki i
wielka jest moc Jego,* a mądrość Jego jest bez miary. Stichos:
Chwalcie Pana, bowiem dobry jest psalm, Bogu naszemu miła niech
będzie chwała.

Alleluja, ton 8: Przyjdźcie, rozradujmy się w Panu, zakrzyknijmy
Bogu, Zbawicielowi naszemu. Stichos: Albowiem Bogiem wielkim jest Pan
i Królem wielkim nad całą ziemią.

Koinonikon: Chwal, Jerozolimo, Pana, chwal Boga Twego, Syjonie.

W tenże dzień wieczorem prokimenon, ton 7: Któryż bóg jest wielki
jak Bóg nasz?* Ty jesteś Bogiem, który czyni cuda, napisany na
Niedzielę Paschy wieczorem.

W sobotę na Liturgii prokimenon, Alleluja i koinonikon minionego
święta, które się kończy. Podane na Liturgii w Niedzielę
Apostoła Tomasza.

III Niedziela po Wielkanocy, o Niewiastach Niosących Wonności

Na jutrzni prokimenon, ton 2: Powstań, Panie Boże mój, w
zrządzeniu, jak zapowiedziałeś,* i tłum ludzi otoczy Ciebie.
Stichos: Panie Boże mój, w Tobie mam nadzieję, wybaw mnie od
wszystkich prześladujących mnie i zbaw mnie.

Na Liturgii prokimenon, ton 6: Zbaw, Panie, lud Twój,* i
pobłogosław dziedzictwo Twoje. Stichos: Do Ciebie, Panie, wołam,
Boże mój, nie odpowiadaj mi milczeniem.

Alleluja, ton 8: Łaskawym się okazałeś, Panie, dla ziemi Twojej,
odmieniłeś niewolę Jakuba. Stichos: Łaskawość i wierność
spotkają się ze sobą, ucałują się sprawiedliwość i pokój.

Koinonikon: Przyjmijcie Ciało Chrystusa. Chrystusa, zakosztujcie ze
źródła nieśmiertelności. Drugi: Chwalcie Pana z niebios, chwalcie
Go na wysokościach.

W sobotę prokimenon, Alleluja i koinonikon święta.

IV Niedziela po Wielkanocy, o Paralityku

Na jutrzni prokimenon, ton 3: Powiedzcie wśród narodów, że Pan
zakrólował,* umocnił bowiem świat, że się nie zachwieje.
Stichos: Zaśpiewajcie Panu pieśń nową, zaśpiewaj Panu cała
ziemio.

Na Liturgii prokimenon, ton 1: Niech będzie, Panie, miłosierdzie
Twoje nad nami,* jak mieliśmy nadzieję w Tobie. Stichos: Radujcie
się, sprawiedliwi, w Panu, prawym przynależy chwała.

Alleluja, ton 5: Zmiłowania Twoje, Panie, będę opiewać na wieki, z
pokolenia na pokolenie. Stichos: Albowiem powiedziałeś: Na wieki
zostanie zbudowane miłosierdzie.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Drugi: Chwalcie Pana z niebios, chwalcie Go na
wysokościach.

Środa Połowy Okresu Pięćdziesiątnicy

Prokimenon, ton 3: Pan nasz jest wielki i wielka jest moc Jego,* a
mądrość Jego jest bez miary. Stichos: Chwalcie Pana, bowiem dobry
jest psalm.

Alleluja, ton 1: Wspomnij zgromadzenie Twoje, które nabyłeś od
początku. Stichos: Bóg nasz, Król przed wiekami uczynił zbawienie
pośrodku ziemi.

Koinonikon: Kto spożywa moje Ciało i pije moją Krew, we mnie
przebywa i ja w nim, mówi Pan.

W Sobotę na Liturgii prokimenon, Alleluja i koinonikon święta.

V Niedziela po Wielkanocy, o Samarytance

Na jutrzni prokimenon, ton 4: Powstań, Panie, pomóż nam* i wybaw
nas dla imienia Twego. Stichos: Boże, usłyszeliśmy na własne uszy
i ojcowie nasi opowiedzieli nam.

Na Liturgii prokimenon i Alleluja z Liturgii Czwartku Tygodnia
Paschalnego.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Drugi: Chwalcie Pana z niebios, chwalcie Go na
wysokościach.

VI Niedziela po Wielkanocy, o Ślepcu

Na jutrzni prokimenon, ton 5: Powstań, Panie Boże mój, niech
wzniesie się ręka Twoja,* albowiem Ty królujesz na wieki. Stichos:
Wysławiać będę Ciebie, Panie, całym sercem moim, opowiem
wszystkie cuda Twoje.

Na Liturgii prokimenon, ton 8: Złóżcie śluby* i wypełnijcie je
przed Panem Bogiem naszym. Stichos: Znany w Judei jest Bóg, w Izraelu
wielkie jest imię Jego.

Alleluja, ton 8: Wejrzyj na mnie i zmiłuj się nade mną. Stichos:
Stopy moje skieruj ku słowu Twemu.

Koinonikon: Przyjmijcie Ciało Chrystusa, zakosztujcie ze źródła
nieśmiertelności. Drugi: Chwalcie Pana z niebios, chwalcie Go na
wysokościach.

W środę na Liturgii całe nabożeństwo Paschy, natomiast lekcja i
Ewangelia dnia.

Czwartek VI Tygodnia, Wniebowstąpienie Pańskie

Uwielbienie: Uwielbiamy Ciebie, Dawco życia Chryste, i czcimy Twoje
Boskie wstąpienie na niebiosa z przeczystym ciałem Twoim.

Na jutrzni prokimenon, ton 4: Wstępuje Bóg wśród radosnych
okrzyków,* Pan przy dźwięku trąby. Stichos: Wszystkie narody,
zaklaszczcie w dłonie, zakrzyknijcie Bogu głosem radosnym.

Eisodikon: Wstępuje Bóg wśród radosnych okrzyków, Pan przy
dźwięku trąby.

Na Liturgii Trisagion. Prokimenon, ton 7: Wznieś się na niebiosa,
Boże,* i na całej ziemi chwała Twoja. Stichos: Gotowe jest serce
moje, Boże, gotowe serce moje, zaśpiewam i zagram chwale Twojej.

Alleluja, ton 2: Wstępuje Bóg wśród radosnych okrzyków, Pan przy
dźwięku trąby. Stichos: Wszystkie narody, zaklaszczcie w dłonie,
zakrzyknijcie Bogu głosem radosnym.

Koinonikon: Wstępuje Bóg wśród radosnych okrzyków, Pan przy
dźwięku trąby.

W tenże czwartek wieczorem, prokimenon, ton 7: Bóg nasz na
niebiosach i na ziemi, podany w Poniedziałek Tygodnia Paschalnego.

VII Niedziela po Wielkanocy, Świętych Ojców

Na jutrzni prokimenon, ton 6: Panie, wznieś moc Twoją * i przyjdź,
aby mnie zbawić. Stichos: Pasterzu Izraela, posłuchaj, Ty, który
kierujesz Józefem jak barankiem.

Na Liturgii prokimenon, ton 4, Pieśń ojców: Błogosławiony
jesteś, Panie Boże ojców naszych,* i chwalebne, i wysławione jest
imię Twoje na wieki. Stichos: Albowiem jesteś sprawiedliwy we
wszystkim, co nam uczyniłeś.

Alleluja, ton 1: Bóg bogów Pan przemówił i wezwał ziemię od
wschodu słońca aż po zachód. Stichos: Zgromadźcie Jemu świętych
Jego, tych, co przedkładają Przymierze Jego ponad ofiary.

Koinonikon: Chwalcie Pana z niebios Chrystusa, zakosztujcie ze
źródła nieśmiertelności. Drugi: Radujcie się, sprawiedliwi, w
Panu, prawym przynależy chwała.

W sobotę prokimenon, Alleluja i koinonikon napisane w Sobotę
Mięsopustną.

VIII Niedziela

Uwielbienie: Uwielbiamy Ciebie, Dawco życia Chryste, i czcimy
Najświętszego Twego Ducha, którego od Ojca posłałeś Boskim
uczniom Twoim.

Na jutrzni prokimenon, ton 4: Niech dobry Duch Twój * prowadzi mnie
ku ziemi sprawiedliwej. Stichos: Panie, usłysz modlitwę moją, zważ
na błaganie moje.

Na Liturgii stichera wejścia: Powstań, Panie, w mocy Twojej,
będziemy śpiewać i sławić moc Twoją.

Na Liturgii zamiast Trisagionu: Którzy w Chrystusie ochrzczeni są,*
w Chrystusa przyobleczeni są. Alleluja.

Prokimenon, ton 8: Na całą ziemię rozejdzie się ich głoszenie* i
aż do krańców ziemi ich słowa. Stichos: Niebiosa głoszą chwałę
Bożą, dzieło rąk Jego obwieszcza firmament.

Alleluja, ton 1: Słowem Pańskim umocnione są niebiosa i tchnieniem
ust Jego cała ich moc. Stichos: Pan wejrzał z niebios, zobaczył
wszystkich synów ludzkich.

Koinonikon: Niech dobry Duch Twój prowadzi mnie ku ziemi
sprawiedliwej. Alleluja (trzy razy).

W tę samą niedzielę wieczorem wielki prokimenon, ton 7: Któryż
bóg jest wielki jak Bóg nasz?* Ty jesteś Bogiem, który czyni cuda,
napisany w Niedzielę Paschy wieczorem.

Poniedziałek Świętego Ducha

Na Liturgii stichera wejścia: Powstań, Panie, w mocy Twojej,
będziemy śpiewać i sławić moc Twoją.

Na Liturgii Trisagion. Prokimenon, ton 7: Zbaw, Panie, lud Twój* i
pobłogosław dziedzictwo Twoje. Stichos: Do Ciebie, Panie, wołam,
Boże mój, nie odpowiadaj mi milczeniem.

Alleluja, ton 2: Zmiłuj się nade mną, Boże, w wielkim
miłosierdziu Twoim. Stichos: Nie odrzucaj mnie od oblicza Twego, i
Ducha Twego Świętego nie odbieraj mi.

Koinonikon: Niech dobry Duch Twój prowadzi mnie ku ziemi
sprawiedliwej. Alleluja (trzy razy).

I Niedziela po Pięćdziesiątnicy, Wszystkich Świętych

Uwielbienie w cerkwi pod wezwaniem Wszystkich Świętych: Uwielbiamy
was, apostołowie, męczennicy i prorocy, i wszyscy święci, i czcimy
świętą waszą pamięć, bowiem modlicie się za nami do Chrystusa,
Boga naszego.

Na jutrzni prokimenon, ton 8: Pan zakrólował na wieki,* Bóg Twój,
Syjonie, z pokolenia na pokolenie. Stichos: Chwal, duszo moja, Pana,
będę chwalić Pana w życiu moim.

Na Liturgii prokimenon, ton 8: Złóżcie śluby* i wypełnijcie je
przed Panem Bogiem naszym. I świętym: Przedziwny jest Bóg w
świętych swoich, Bóg Izraela.

Alleluja, ton 4: Wołali sprawiedliwi i Pan wysłuchał ich, ze
wszystkich ich utrapień wybawił ich. Stichos: Liczne są utrapienia
spadają sprawiedliwych, lecz ze wszystkich wybawi ich Pan.

Koinonikon: Chwalcie Pana z niebios Chrystusa, zakosztujcie ze
źródła nieśmiertelności. Drugi: Radujcie się, sprawiedliwi, w
Panu, prawym przynależy chwała.

NIEDZIELNE PROKIMENONY I ALLELUJA OŚMIU TONÓW

Ton 1

Prokimenon jutrzni: Teraz powstanę, mówi Pan,* dam zbawienie i
śmiało będę w nim poczynał. Stichos: Słowa Pana są słowami
czystymi.

Prokimenon Liturgii: Niech będzie, Panie, miłosierdzie Twoje nad
nami,* jak mieliśmy nadzieję w Tobie. Stichos: Radujcie się
sprawiedliwi w Panu, prawym przynależy chwała.

Alleluja: Bóg dający mi zemstę i poddający mi ludy. Stichos:
Który wywyższasz zbawienie króla i czynisz miłosierdzie
pomazańcowi swemu Dawidowi, i potomstwu jego na wieki.

Koinonikon: Chwalcie Pana z niebios, chwalcie Go na wysokościach.
Alleluja.

[W niedzielę wieczorem zawsze prokimenon, ton 8: Oto błogosławcie
teraz Pana,* wszyscy słudzy Pańscy. Stichos: Stojący w świątyni
Pańskiej, na dziedzińcach domu Boga naszego.]

Ton 2

Prokimenon jutrzni: Powstań, Panie Boże mój, w zrządzeniu, które
zapowiedziałeś,* i tłum ludzi otoczy Ciebie. Stichos: Panie, Boże
mój, w Tobie mam nadzieję, wybaw mnie.

Prokimenon Liturgii: Mocą moją i śpiewem moim Pan,* On stał się
zbawieniem moim. Stichos: Srodze Pan mnie ukarał, ale nie wydał mnie
śmierci.

Alleluja: Niech Pan Cię wysłucha w dniu utrapienia, niech obroni
cię imię Boga Jakuba. Stichos: Panie, wybaw króla i wysłuchaj nas
w dniu, gdy wezwiemy Ciebie.

Koinonikon: Chwalcie Pana z niebios, chwalcie Go na wysokościach.
Alleluja.

Ton 3

Prokimenon jutrzni: Powiedzcie wśród narodów, że Pan
zakrólował,* umocnił bowiem świat, że się nie zachwieje.
Stichos: Zaśpiewajcie Panu pieśń nową, zaśpiewaj Panu cała
ziemio.

Prokimenon Liturgii: Śpiewajcie Bogu naszemu, śpiewajcie,*
śpiewajcie Królowi naszemu, śpiewajcie. Stichos: Wszystkie narody,
zaklaszczcie w dłonie, zakrzyknijcie Bogu głosem radosnym.

Alleluja: W Tobie, Panie, mam nadzieję, niech nie zawstydzę się na
wieki. Stichos: Bądź dla mnie Bogiem obrońcą i domem ucieczki, aby
zbawić mnie.

Koinonikon: Chwalcie Pana z niebios, chwalcie Go na wysokościach.
Alleluja.

Ton 4

Prokimenon jutrzni: Powstań, Panie, pomóż nam* i wybaw nas dla
imienia Twego. Stichos: Boże, usłyszeliśmy na własne uszy, i
ojcowie nasi opowiedzieli nam.

Prokimenon Liturgii: Jakże wspaniałe są dzieła Twoje, Panie,*
wszystkie w mądrości uczyniłeś. Stichos: Błogosław, duszo moja,
Pana, Panie Boże mój, jesteś bardzo wywyższony.

Alleluja: Trudź się, przynoś owoc i króluj ze względu na prawdę,
łagodność i sprawiedliwość. Stichos: Umiłowałeś
sprawiedliwość i znienawidziłeś nieprawość.

Koinonikon: Chwalcie Pana z niebios, chwalcie Go na wysokościach.
Alleluja.

Ton 5

Prokimenon jutrzni: Powstań, Panie, Boże mój, niech wzniesie się
ręka Twoja,* albowiem Ty królujesz na wieki. Stichos: Wysławiać
będę Ciebie, Panie, całym sercem moim, opowiem wszystkie cuda
Twoje.

Prokimenon Liturgii: Ty, Panie, zachowasz nas i ustrzeżesz* od tego
pokolenia, i na wieki. Stichos: Wybaw mnie, Boże, bo zabrakło
sprawiedliwego.

Alleluja: Zmiłowania Twoje, Panie, będę opiewał na wieki, z
pokolenia na pokolenie będę głosić prawdę Twoją ustami moimi.
Stichos: Bowiem powiedziałeś: Na wieki zostanie zbudowane
miłosierdzie, na niebiosach przygotowana zostanie prawda Twoja.

Koinonikon: Chwalcie Pana z niebios, chwalcie Go na wysokościach.
Alleluja.

Ton 6

Prokimenon jutrzni: Panie, wzbudź moc swoją * i przyjdź, aby nas
zbawić. Stichos: Pasterzu Izraela posłuchaj, Ty, który kierujesz
Józefem jak barankiem.

Prokimenon Liturgii: Zbaw, Panie, lud Twój,* i pobłogosław
dziedzictwo Twoje. Stichos: Do Ciebie, Panie, wołam, Boże mój, nie
odpowiadaj mi milczeniem.

Alleluja: Kto mieszka pod opieką Najwyższego, w cieniu Boga
niebieskiego przebywać będzie. Stichos: Rzecze Panu: Wspomożycielem
moim jesteś i ucieczką moją, Bogiem moim, i mam w Nim nadzieję.

Koinonikon: Chwalcie Pana z niebios, chwalcie Go na wysokościach.
Alleluja.

Ton 7

Prokimenon jutrzni: Powstań, Panie Boże mój, niech wzniesie się
ręka Twoja,* nie zapominaj na zawsze o ubogich Twoich. Stichos:
Wysławiać będę Ciebie, Panie, całym sercem moim, opowiem
wszystkie cuda Twoje.

Prokimenon Liturgii : Pan da moc ludowi swemu,* Pan pobłogosławi lud
swój pokojem. Stichos: Przynieście Panu, synowie Boży, przynieście
Panu młode baranki.

Alleluja: Dobrze jest wysławiać Pana i śpiewać imieniu Twemu,
Najwyższy. Stichos: Ogłaszać o poranku miłosierdzie Twoje i
prawdę Twoją każdej nocy.

Koinonikon: Chwalcie Pana z niebios, chwalcie Go na wysokościach.
Alleluja.

Ton 8

Prokimenon jutrzni: Pan zakrólował na wieki,* Bóg Twój, Syjonie, z
pokolenia na pokolenie. Stichos: Chwal, duszo moja, Pana, będę
chwalić Pana w życiu moim.

Prokimenon Liturgii: Złóżcie śluby,* i wypełnijcie je przed Panem
Bogiem naszym. Stichos: Znany w Judei jest Bóg, w Izraelu wielkie
jest imię Jego.

Alleluja: Przyjdźcie, rozradujmy się w Panu, zakrzyknijmy Bogu,
Zbawicielowi naszemu. Stichos: Uprzedźmy oblicze Jego w wyznaniu i w
psalmach zakrzyknijmy Mu.

Koinonikon: Chwalcie Pana z niebios, chwalcie Go na wysokościach.
Alleluja.

PROKIMENONY I ALLELUJA DNI POWSZEDNICH

Poniedziałek

Prokimenon, ton 4: Czynisz posłańcami Twymi duchy,* i sługami
Twoimi płomienie ognia. Stichos: Błogosław, duszo moja, Pana, Panie
Boże mój, jesteś bardzo wywyższony.

Alleluja, ton 5: Chwalcie, Pana, wszyscy aniołowie Jego, chwalcie Go
wszystkie moce Jego. Stichos: Albowiem On rzekł i stały się, On
nakazał i zostały stworzone.

Koinonikon: Czynisz posłańcami Twymi duchy,* i sługami Twoimi
płomienie ognia.

Wieczorem prokimenon, ton 4: Pan wysłucha mnie, gdy będę wołał do
Niego. Stichos: Kiedy wołam, usłysz mnie, Boże sprawiedliwości
mojej.

Wtorek

Prokimenon, ton 7: Sprawiedliwy rozweseli się w Panu* i w Nim ma
nadzieję. Stichos: Usłysz, Boże, głos mój, gdy modlę się do
Ciebie.

Alleluja, ton 4: Sprawiedliwy rozkwitnie jak palma, jak cedr na
Libanie rozrośnie się. Stichos: Zasadzeni w domu Pańskim, zakwitna
na dziedzińcach Boga naszego.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Wieczorem prokimenon, ton 1: Miłosierdzie Twoje, Panie, będzie mi
towarzyszyć* przez wszystkie dni życia mego. Stichos: Pan pasie mnie
i niczego mi nie brakuje, na zielonych pastwiskach, tam mi da
mieszkanie.

Środa

Prokimenon, Pieśń Bogurodzicy, ton 3: Uwielbia dusza moja Pana* i
rozradował się duch mój w Bogu, Zbawcy moim. Stichos: Albowiem
wejrzał na pokorę służebnicy swojej, oto błogosławić mnie
będą odtąd wszystkie pokolenia.

Alleluja, ton 8: Posłuchaj, córko, spójrz, i nakłoń ucha Twego.
Stichos: Możni narodu będą błagać przed obliczem twoim.

Koinonikon: Kielich zbawienia przyjmę i wezwę imienia Pańskiego.

Wieczorem prokimenon, ton 5: Boże, w imię Twoje zbaw mnie* i w mocy
Twojej sądź mnie. Stichos: Boże, usłysz modlitwę moją, zważ na
słowa ust moich.

Czwartek

Prokimenon, ton 8: Na całą ziemię rozejdzie się ich głoszenie* i
aż do krańców ziemi ich słowa. Stichos: Niebiosa głoszą chwałę
Bożą, dzieło rąk Jego obwieszcza firmament.

Alleluja, ton 1: Niebiosa sławić będą cuda Twoje, Panie, i prawdę
Twoją w zgromadzeniu świętych. Stichos: Bóg jest wielbiony w
zgromadzeniu świętych.

Koinonikon: Na całą ziemię rozejdzie się ich głoszenie i aż do
krańców ziemi ich słowa.

Wieczorem prokimenon, ton 6: Pomoc moja jest od Pana,* który
stworzył niebo i ziemię. Stichos: Oczy moje wznoszę ku górom,
skąd nadejdzie pomoc moja.

Piątek

Prokimenon, ton 7: Wywyższajcie Pana Boga naszego i kłaniajcie się
podnóżkowi nóg Jego,* albowiem jest święty. Stichos: Pan
zakrólował, niech zadrżą ludy.

Alleluja, ton 1: Wspomnij na zgromadzenie Twoje, które nabyłeś od
początku. Stichos: Bóg nasz, Król przed wiekami uczynił zbawienie
pośrodku ziemi.

Koinonikon: Zbawienie uczyniłeś, Boże, pośrodku ziemi.

Wieczorem prokimenon, ton 7: Boże, jesteś wspomożeniem moim,* Bóg
mój, miłosierdzie Jego uprzedzi mnie. Stichos: Ocal mnie od wrogów
moich, Boże, i od powstających na mnie wybaw mnie.

Sobota

Prokimenon, ton 8: Weselcie się w Panu* i radujcie się sprawiedliwi.
Stichos: Błogosławieni, którym odpuszczono nieprawości i którym
grzechy ich zostały zakryte.

Prokimenon zmarłym, ton 6: Dusze ich* zamieszkają w szczęściu.
Stichos: Ku Tobie, Panie, wznoszę duszę moją, Boże mój, w Tobie
mam nadzieję, niech nie zawstydzę się na wieki.

Alleluja, ton 4: Wołali sprawiedliwi i Pan wysłuchał ich, ze
wszystkich ich utrapień wybawił ich. Stichos 1: Liczne są
utrapienia sprawiedliwych, lecz ze wszystkich wybawi ich Pan. Stichos
2: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Koinonikon: Błogosławieni, których wybrałeś i przyjąłeś,
Panie, pamięć o nich z pokolenia na pokolenie.

Wieczorem prokimenon: Pan zakrólował,* w majestat jest obleczony.
Stichos 1: Obleczony jest Pan, przepasany potęgą. Stichos 2: A
świat, który umocnił, nie zachwieje się. Stichos 3: Domowi Twemu,
Panie, przystoi świętość po wszystkie dni.

PROKIMENONY I ALLELUJA WSPÓLNE DLA ŚWIĘTYCH,

GDY ODPRAWIAMY NABOŻEŃSTWO KU ICH CZCI

Nabożeństwo do Najświętszej Bogurodzicy

Na jutrzni prokimenon, ton 4: Wspomnę imię Twoje* w każdym
pokoleniu i pokoleniu. Stichos: Serce moje wyrzekło dobre słowo.

Na Liturgii prokimenon, Pieśń Bogurodzicy, ton 3: Uwielbia dusza
moja Pana* i rozradował się duch mój w Bogu, Zbawcy moim. Stichos:
Albowiem wejrzał na pokorę służebnicy swojej, oto błogosławić
mnie będą odtąd wszystkie pokolenia.

Alleluja, ton 8: Posłuchaj, córko, spójrz, i nakłoń ucha Twego.
Stichos: Możni narodu będą błagać przed obliczem Twoim.

Koinonikon: Kielich zbawienia przyjdę i wezwę imienia Pańskiego.

Nabożeństwo do świętych niebieskich mocy bezcielesnych

Prokimenon, ton 4: Czynisz posłańcami Twymi duchy* i sługami Twoimi
płomienie ognia. Stichos: Błogosław, duszo moja, Pana, Panie Boże
mój, jesteś bardzo wywyższony.

Alleluja, ton 5: Chwalcie, Pana, wszyscy aniołowie Jego, chwalcie Go
wszystkie moce Jego. Stichos: Albowiem On rzekł i stały się, On
nakazał i zostały stworzone.

Koinonikon: Czynisz posłańcami Twymi duchy i sługami Twoimi
płomienie ognia.

Nabożeństwo do świętych proroków

Prokimenon, ton 4: Tyś jest kapłanem na wieki* według porządku
Melchizedecha. Stichos: Rzekł Pan do Pana mego: Siądź po prawicy
mojej, aż położę wrogów Twoich podnóżkiem nóg Twoich.

Alleluja, ton 5: Mojżesz i Aaron wśród kapłanów Jego, i Samuel
wśród wzywających imienia Jego. Stichos: Światłość zajaśniała
sprawiedliwemu i wesele dla prawych sercem.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do apostołów

Prokimenon, ton 2: Na całą ziemię rozejdzie się ich głoszenie* i
aż do krańców ziemi ich słowa. Stichos: Niebiosa głoszą chwałę
Bożą, dzieło rąk Jego obwieszcza firmament.

Alleluja, ton 1: Niebiosa sławić będą cuda Twoje, Panie, i prawdę
Twoją w zgromadzeniu świętych. Stichos: Bóg jest wielbiony w
zgromadzeniu świętych.

Koinonikon: Na całą ziemię rozejdzie się ich głoszenie i aż do
krańców ziemi ich słowa.

Nabożeństwo do świętego biskupa

Prokimenon, ton 1: Usta me głoszą mądrość,* a rozważania serca
mego roztropność. Stichos: Słuchajcie tego wszystkie ludy,
nakłońcie uszu wszyscy mieszkańcy świata.

Alleluja, ton 2: Usta sprawiedliwego będą rozważać mądrość i
język jego wypowie wyrok. Stichos: Zakon Boga Jego jest w sercu jego
i stopy jego nie wpadną w sidła.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do świętych biskupów

Prokimenon, ton 7: Cenna jest przed Panem* śmierć świętych Jego.
Stichos: Cóż oddam Panu za wszystko, co mi uczynił?

Alleluja, ton 2: Kapłani Twoi, Panie, przyobleką się w
sprawiedliwość i święci Twoi rozradują się.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do świętych ascetów i świętych szaleńców Bożych

Prokimenon, ton 7: Cenna jest przed Panem* śmierć świętych Jego.
Stichos: Cóż oddam Panu za wszystko, co mi uczynił?

Alleluja, ton 6: Błogosławiony mąż, który boi się Pana, w
przykazaniach Jego bardzo upodobał sobie. Stichos: Silne będzie na
ziemi potomstwo jego.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do męczennika

Prokimenon, ton 7: Sprawiedliwy rozweseli się w Panu* i w Nim ma
nadzieję. Stichos: Usłysz, Boże, głos mój, gdy modlę się do
Ciebie.

Alleluja, ton 4: Sprawiedliwy rozkwitnie jak palma, jak cedr na
Libanie rozrośnie się. Stichos: Zasadzeni w domu Pańskim, zakwitną
na dziedzińcach Boga naszego.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do męczenników

Prokimenon, ton 4: Ku świętym, którzy są na ziemi Jego,* Pan
całą wolę swą cudownie nakłoni. Stichos: Zawsze miałem Pana
przede mną, gdyż jest po prawicy mojej, abym się nie zachwiał.

Alleluja, ton 4: Wołali sprawiedliwi i Pan wysłuchał ich, ze
wszystkich ich utrapień wybawił ich. Stichos: Liczne są utrapienia
sprawiedliwych, lecz ze wszystkich wybawi ich Pan.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo do biskupa męczennika

Prokimenon, ton 8: Niech się weselą sprawiedliwie w chwale* i niech
się radują na łożach swoich. Stichos: Śpiewajcie Panu pieśń
nową, chwała Jego w zgromadzeniu świętych.

Alleluja, ton 2: Kapłani Twoi, Panie, przyobleką się w
sprawiedliwość i święci Twoi rozradują się radością. Stichos:
Albowiem Pan wybrał Syjon, zechciał go na mieszkanie swoje.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do biskupów męczenników

Prokimenon, ton 7: Cenna jest przed Panem* śmierć świętych Jego.
Stichos: Cóż oddam Panu za wszystko, co mi uczynił?

Alleluja, ton 2: Kapłani Twoi, Panie, przyobleką się w
sprawiedliwość i święci Twoi rozradują się radością. Stichos:
Albowiem Pan wybrał Syjon, zechciał go na mieszkanie swoje.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo do mnichów męczenników

Prokimenon., ton 8: Niech się weselą sprawiedliwie w chwale* i niech
się radują na łożach swoich. Stichos: Zaśpiewajcie Panu pieśń
nową, albowiem Pan dokonał cudów.

Alleluja, ton 6: Błogosławiony mąż, który boi się Pana, w
przykazaniach Jego bardzo upodobał sobie. Stichos: Silne będzie na
ziemi potomstwo jego.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo do świętych męczennic

Prokimenon, ton 4: Przedziwny jest Bóg w świętych swoich,* Bóg
Izraela. Stichos: Na zgromadzeniach błogosławcie Pana, Boga, wy ze
źródła izraelskiego.

Alleluja, ton 1: W utrapieniu wzywałem Pana i usłyszał mnie, i
usłyszał modlitwę moją. Stichos: Wyprowadził mnie z otchłani
udręki i z trzęsawiska błota.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo do świętych mniszek

Prokimenon, ton 4: Przedziwny jest Bóg w świętych swoich,* Bóg
Izraela. Stichos: Na zgromadzeniach błogosławcie Pana, Boga, wy ze
źródła izraelskiego.

Alleluja, ton 1: W utrapieniu wzywałem Pana i usłyszał mnie, i
usłyszał modlitwę moją. Stichos: Wyprowadził mnie z otchłani
udręki i z trzęsawiska błota.

Koinonikon: W pamięci wiecznej będzie sprawiedliwy, nie ulęknie
się złych pogłosek.

Nabożeństwo do świętych wyznawców

Prokimenon, ton 8: Niech się weselą sprawiedliwie w chwale* i niech
się radują na łożach swoich. Stichos: Zaśpiewajcie Panu pieśń
nową, albowiem Pan dokonał cudów.

Alleluja, ton 6: Błogosławiony mąż, który boi się Pana, w
przykazaniach Jego bardzo upodobał sobie. Stichos: Silne będzie na
ziemi potomstwo jego.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo do świętych darmo leczących

Prokimenon, ton 4: Ku świętym, którzy są na ziemi Jego,* Pan
całą wolę swą cudownie nakłoni. Stichos: Zawsze miałem Pana
przede mną, gdyż jest po prawicy mojej, abym się nie zachwiał.

Alleluja, ton 2: O, jak dobrze i jak pięknie, gdy bracia mieszkają
razem. Stichos: Tam bowiem Pan zsyła błogosławieństwo i żywcie na
wieki.

Koinonikon: Radujcie się, sprawiedliwi, w Panu, prawym przynależy
chwała.

Nabożeństwo za zmarłych

Prokimenon, ton 6: Dusze ich* zamieszkają w szczęściu. Stichos: Ku
Tobie, Panie, wznoszę duszę moją, Boże mój, w Tobie mam
nadzieję, niech nie zawstydzę się na wieki.

Alleluja, ton 6: Błogosławieni, których wybrałeś i przyjąłeś,
Panie, pamięć o nich z pokolenia na pokolenie. Stichos: Dusze ich
zamieszkają w szczęściu.

Koinonikon: Błogosławieni, których wybrałeś i przyjąłeś,
Panie, pamięć o nich z pokolenia na pokolenie.
