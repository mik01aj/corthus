MODLITWY PORANNE.

W imię Ojca i Syna, i Świętego Ducha. Amen.

Boże, bądź miłościw mnie grzesznemu (trzy razy).

Panie Jezu Chryste, Synu Boży, dla modlitw Przeczystej Twojej Matki i
wszystkich świętych, zmiłuj się nad nami. Amen.

Chwała Tobie, Boża nasz, chwała Tobie.

Królu Niebieski, Pocieszycielu, Duchu Prawdy, który wszędzie
jesteś i wszystko napełniasz, Skarbnico Dóbr i Dawco życia,
przyjdź i zamieszkaj w nas, i oczyść nas z wszelkiej zmazy i zbaw,
o Dobry, dusze nasze.

Święty Boże, Święty Mocny, Święty Nieśmiertelny, zmiłuj się
nad nami (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Najświętsza Trójco, zmiłuj się nad nami, Panie, oczyść grzechy
nasze, Władco, przebacz nieprawości nasze, Święty, nawiedź nas, i
ulecz niemoce nasze, dla imienia Twego.

Panie, zmiłuj się (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Ojcze nasz, któryś jest w niebiosiach, święć się imię Twoje,
przyjdź królestwo Twoje, bądź wola Twoja, jako w niebie tak i na
ziemi, chleba naszego powszedniego daj nam dzisiaj, i odpuść nam
nasze winy, jako i my odpuszczamy naszym winowajcom, i nie wwódź nas
w pokuszenie, ale nas zbaw ode złego.

Tropariony triadikony:

Powstawszy ze snu przypadamy do Ciebie, Dobry Boże, i anielską
pieśń donośnie śpiewamy Tobie, Mocny: Święty, Święty, Święty
jesteś Boże, przez Bogurodzicy zmiłuj się nad nami.

Chwała. Z łożą i snu podźwignąłeś mnie, Boże, oświeć mój
umysł i serce, i otwórz moje usta, abym Ciebie wysławiał, Trójco
Święta: Święty, Święty, Święty jesteś Boże, przez
Bogurodzicy zmiłuj się nad nami.

I teraz. Niespodziewanie przyjdzie Sędzia i wyjawione będą uczynki
każdego, lecz z bojaźnią wołamy w nocy: Święty, Święty,
Święty jesteś Boże, przez Bogurodzicy zmiłuj się nad nami.

Panie, zmiłuj się nad nami (dwanaście razy).

Modlitwa:

Powstawszy ze snu dzięki składam Tobie, Najświętsza Trójco, że z
wielkiej swej dobroci i cierpliwości nie zagniewałaś się na mnie,
leniwego i grzesznego, i nie zgubiłaś mnie z moimi nieprawościami,
ale jak zawsze byłaś miłosierna i podźwignęłaś mnie, leżącego
w beznadziei, abym poranną modlitwą wysławiał Twoją moc. Oświeć
teraz oczy mego umysłu, otwórz moje usta, abym nauczył się Twoich
słów i zrozumiał Twoje przykazania, czynił Twoją wolę i
wysławiał Ciebie w wyznaniu serdecznym, i w pieśniach wywyższał
najświętsze imię Twoje, Ojca i Syna, i Świętego Ducha, teraz i
zawsze, i na wieki wieków. Amen.

Także PSALM 50: Zmiłuj się nade mną, Boże (s. ) oraz Wyznanie
Wiary (s. ).

I modlitwa świętego Makarego Wielkiego:

Boże, oczyść mnie grzesznego, albowiem nigdy nie uczyniłem dobra
przed Tobą, ale zbaw mnie od złego, niechaj dzieje się ze mną wola
Twoja, abym nie ku potępieniu otworzył moje niegodne usta i
wysławiał święte imię Twoje, Ojca i Syna, i Świętego Ducha,
teraz i zawsze, i na wieki wieków. Amen.

II modlitwa św. Makarego Wielkiego:

Powstawszy ze snu o północy pieśń zanoszę Tobie, Zbawco, i
padając przed Tobą, wołam do Ciebie: Nie daj mi zasnąć w grzechu
śmierci, ale zmiłuj się, który dobrowolnie zostałeś
ukrzyżowany, i leżącego w lenistwie prędko mnie podnieś i zbaw
mnie, w gorliwości i modlitwie, daj mi po nocnym śnie dzień
bezgrzeszny, Chryste Boże, i zbaw mnie.

III modlitwa świętego Makarego Wielkiego:

Powstawszy ze snu przybiegam do Ciebie, Boże, Przyjacielu człowieka,
do dzieł Twych z miłosierdzia Twego przystępuję i proszę Cię,
abyś dopomógł mi w każdym czasie, w każdej sprawie, zachowaj mnie
od wszystkiego złego na tym świecie, wybaw mnie od pokus szatana i
wprowadź do Twego wiecznego królestwa, Ty bowiem jesteś moim
Stwórcą, Dawcą wszelkiego dobra i Opiekunem, w Tobie więc cała
moja nadzieja, i Tobie chwałę oddaję, teraz i zawsze, i na wieki
wieków. Amen.

IV modlitwa świętego Makarego Wielkiego:

Boże, któryś dla wielkiej Twojej łaski i wielkiego miłosierdzia
Twego pozwolił mi, Twemu słudze, przebyć miniony czas tej nocy bez
ataków wszelkiego złego i przeciwnego, Ty sam, Władco, Stwórco
wszystkich rzeczy, uczyń mnie godnym przez Twoją przedziwną
Światłość oświeconym sercem pełnić Twoją wolę, teraz i
zawsze, i na wieki wieków. Amen.

Modlitwa świętego Bazylego Wielkiego:

Panie Wszechwładny, Boże mocy i wszelkiego ciała, który żyjesz na
wysokościach i patrzysz na pokornych, badasz serca i nerki, i ukryte
rzeczy ludzi jawnie przewidujesz, niemająca początku i zawsze
będąca Światłości, w którym nie masz odmiany lub zmiany, sam
Nieśmiertelny Królu, przyjmij nasze modlitwy, które w obecnym
czasie zanosimy ze skalanych naszych ust, odważając się na
wielość Twoich łask, i przebacz nam nasze grzechy, które
popełniliśmy czynem, słowem i myślą, świadome lub nieświadome,
i oczyść nas z wszelkiego skalania ciała i ducha. Daj nam,
czuwającym sercem i trzeźwą myślą przejść całą noc obecnego
życia, oczekując nadejścia świetlistego i objawionego dnia
Jednorodzonego Twego Syna, Pana Boga i Zbawiciela naszego Jezusa
Chrystusa, w którym Sędzia wszystkich przyjdzie w chwale, aby
każdemu oddać według jego uczynków, abyśmy nie upadli i nie stali
się leniwymi, ale czuwali i zostali znalezieni czuwającymi, gotowi
do wejścia w radość i do Bożego pałacu Jego chwały, gdzie
świętych głos nieustający i niewypowiedziana słodycz
oglądających niewypowiedzianą dobroć Twego oblicza. Ty bowiem
jesteś prawdziwą Światłością, oświecającą i uświęcającą
wszystko, i Ciebie całe stworzenie opiewa na wieki wieków. Amen.

Modlitwa do Anioła Stróża:

Święty Aniele, opiekunie niegodnej mojej duszy i mego grzesznego
życia, nie opuszczaj mnie grzesznego i nie odstępuj ode mnie wskutek
mojej niewstrzemięźliwości. Nie daj miejsca złemu duchowi, aby
przemocą panował nad śmiertelnym moim ciałem, wzmocnij moją
biedną i nędzną dłoń, i skieruj mnie na drogę zbawienia.
Zaprawdę, święty Aniele Boży, stróżu i obrońco mojej niegodnej
duszy i ciała, wszystko mi przebacz, czym znieważyłem Ciebie przez
wszystkie dni mego żywota i jeśli zgrzeszyłem czymś tej minionej
nocy, osłoń mnie w obecnym dniu, zachowaj mnie od wszelkiej pokusy
złego, abym żadnym grzechem nie zagniewał Boga i błagaj za mną
Pana, aby umocnił mnie w swojej bojaźni i uczynił godnym swej
dobroci. Amen.

Modlitwa do Najświętszej Bogurodzicy:

Najświętsza Władczyni moja, Bogurodzico, przez święte Twoje i
wszechmocne modlitwy zachowaj mnie, pokornego i niegodnego Twego
sługę, przed rozpaczą, zapomnieniem, brakiem rozumu,
niedbałością i wszystkimi nieczystymi, zdradliwymi i bluźnierczymi
zamysłami nędznego mego serca i przyćmionego mego umysłu, zgaś
płomień moich pożądliwości, albowiem nędzny jestem i niegodny.
Wybaw mnie od wszelkich okropnych wspomnień o zamiarów, uwolnij mnie
od wszystkich złych uczynków, albowiem błogosławiona jesteś
między wszystkimi narodami i wysławiamy imię Twoje najświętsze na
wieki wieków. Amen.

Modlitewne przyzywanie świętego patrona:

Błagaj Boga za mną, święty Boży N., albowiem gorliwie przypadam
do Ciebie, skorego pomocnika i orędownika mojej duszy.

Pozdrowienie anielskie:

Bogurodzico Dziewico, raduj się łaski pełna Mario, Pan z Tobą,
Błogosławionaś Ty między niewiastami i błogosławiony owoc
żywota Twego, albowiem zrodziłaś Zbawcę dusz naszych.

Troparion krzyżowi świętemu:

Zbaw, Panie, lud Twój i pobłogosław dziedzictwo Twoje, zwycięstwem
prawowiernych nad przeciwnikami obdarzaj i przez Krzyż Twój
ochraniaj społeczność Twoją.

Dyptychy:

Pamiętaj, Panie Jezu Chryste, Boże nasz, o miłosierdziu i łaskach
Twoich, będących od wieków, ze względu na które wcieliłeś się
oraz zechciałeś przecierpieć ukrzyżowanie i śmierć ze względu
na zbawienie prawdziwie w Ciebie wierzących, powstałeś z martwych,
wstąpiłeś na niebiosa, siedzisz po prawicy Boga Ojca i spoglądasz
na pokorne modły przyzywających Ciebie całym sercem. Nakłoń Twoje
ucho i usłysz moją pokorną modlitwę, niepotrzebnego Twego sługi,
jak przyjemną wonność duchową, przynoszoną Tobie za wszystkich
Twoich ludzi.

Przede wszystkim pamiętaj o Twoim świętym Kościele, soborowym i
apostolskim, który nabyłeś Twoją czcigodną krwią, umocnij go,
utwierdź, rozwijaj, pomnóż, obdarz pokojem i zachowaj na wieki
niezwyciężonym przez bramy otchłani. Utul podziały Kościoła,
wygaś napaści pogan, powstające herezje szybko zniszcz, wykorzeń i
obróć w nicość mocą Świętego Twego Ducha (pokłon).

Zbaw, Panie, i zmiłuj się nad wielce błogosławionym metropolitą
naszym N., nad wszystkimi patriarchami, metropolitami, arcybiskupami i
biskupami prawosławnymi, nad wszystkimi kapłanami i mnichami, nad
całym duchowieństwem, które ustanowiłeś, aby pasło Twoją
duchową owczarnię, i ich modlitwami zmiłuj się nade mną i zbaw
mnie grzesznego (pokłon).

Zbaw, Panie, i zmiłuj się nad ojcem moim duchownym N. i jego
świętymi modlitwami przebacz moje grzechy (pokłon).

Zbaw, Panie, i zmiłuj się nad moimi rodzicami N. i N., nad braćmi i
siostrami oraz krewnymi według ciała, nad całą moją rodziną, nad
przyjaciółmi i daj im Twój pokój oraz nadprzyrodzone dobra
(pokłon).

Zbaw, Panie, i zmiłuj się nas starcami i młodymi, ubogimi i
sierotami, wdowami i pozostającymi w chorobach oraz kłopotach,
biedach i smutkach, zniewolonych w więzieniach i na wygnaniu, nad
prześladowanymi przez bezbożnych pogan, odstępców i heretyków ze
względu na Ciebie i wiarę prawosławną Twymi sługami, i pamiętaj
o nich, nawiedź i pociesz, szybko daj im Twoją mocną pociechę,
wolność i wybawienie (pokłon).

Zbaw, Panie, i zmiłuj się nad nienawidzącymi i znieważającymi
mnie, nad atakującymi mnie i nie pozostawiaj ich, aby zginęli ze
względu na mnie grzesznego (pokłon).

Oświeć światłością Twego poznania i połącz z Twoim świętym,
apostolskim i soborowym Kościołem odstępców od wiary prawosławnej
i oślepionymi przez zgubne herezje (pokłon).

Za zmarłych:

Pamiętaj, Panie, o duszach zmarłych Twoich sług, moich rodziców N.
i N., i wszystkich krewnych według ciała, i o wszystkich zmarłych a
nadziei zmartwychwstania i życia wiecznego ojcach, braciach naszych i
siostrach, i daj im wieczny odpoczynek (trzy razy i trzy pokłony).

Zaprawdę godne jest to, błogosławić Ciebie, Bogurodzico, zawsze
błogosławioną i najczystszą i Matkę Boga naszego.

Czcigodniejszą od Cherubinów i bez porównania chwalebniejszą od
Serafinów, któraś bez zmiany Boga Słowo zrodziła, Ciebie,
prawdziwą Bogurodzicę, wysławiamy.

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Panie, zmiłuj się (trzy razy).

Panie Jezu Chryste, Synu Boży, dla modlitw najczystszej Twojej Matki,
czcigodnych i bogobojnych ojców naszych, i wszystkich świętych,
zmiłuj się nad nami. Amen.

MODLITWY W CIĄGU DNIA.

Przed rozpoczęciem wszelkiej pracy:

Panie, pobłogosław.

Po zakończeniu wszelkiej pracy:

Chwała Tobie, Panie.

Przed nauką:

Królu Niebieski, Pocieszycielu, Duchu Prawdy, który wszędzie
jesteś i wszystko napełniasz, Skarbnico Dóbr i Dawco życia,
przyjdź i zamieszkaj w nas, i oczyść nas z wszelkiej zmazy i zbaw,
o Dobry, dusze nasze.

Po nauce:

Zaprawdę godne jest to, błogosławić Ciebie, Bogurodzico, zawsze
błogosławioną i najczystszą i Matkę Boga naszego.

Czcigodniejszą od Cherubinów i bez porównania chwalebniejszą od
Serafinów, któraś bez zmiany Boga Słowo zrodziła, Ciebie,
prawdziwą Bogurodzicę, wysławiamy.

MODLITWY PRZED OBIADEM

PSALM 144

Wywyższę Ciebie, Boże mój, Królu mój, i błogosławię imię
Twoje na wieki, i na wieki wieków. Każdego dnia błogosławię
Ciebie i wysławiam imię Twoje na wieki, i na wieki wieków. Wielki
jest Pan i sławiony wielce, a majestat Jego nie ma granic. Pokolenie
pokoleniu niech wychwala dzieła Twoje i ogłasza moc Twoją.
Ogłoszę wspaniałość chwały majestatu Twego i będę opowiadać
cuda Twoje. Będą mówili potęgę groźnych czynów Twoich i będą
głosili wielkość Twoją. Pamięć wielkiej dobroci Twojej będzie
oznajmiana i sprawiedliwością Twoją rozradują się. Litościwy i
łaskawy jest Pan, wielce cierpliwy i wielce miłosierny. Pan jest
dobry dla wszystkich i lituje się nad wszystkimi dziełami swymi.
Niech wysławiają Ciebie, Panie, wszystkie dzieła Twoje i święci
Twoi niech błogosławią Ciebie. Niech opowiadają chwałę
królestwa Twego i głoszą moc Twoją. Aby zwiastować synom ludzkim
moc Twoją i wspaniałą świetność królestwa Twego. Królestwo
Twoje jest królestwem wszystkich wieków i władza Twoja w każdym
pokoleniu i pokoleniu. Wierny jest Pan wszystkim słowom swoim i
święty we wszystkich dziełach swoich. Pan podtrzymuje wszystkich
upadających i podnosi wszystkich zrzuconych. Oczy wszystkich
spoglądają z nadzieją ku Tobie i Ty dajesz im pokarm w czasie
właściwym. Ty otwierasz dłoń Twoją i nasycasz łaskawie wszystko,
co żyje. Sprawiedliwy jest Pan we wszystkich drogach swoich i
święty we wszystkich dziełach swoich. Pan jest bliski wszystkim,
którzy Go wzywają, wszystkim, którzy wzywają Go w prawdzie.
Spełnia wolę tych, którzy się Go boją, i modlitwę ich słyszy, i
zbawi ich. Pan ma w opiece wszystkich, którzy Go miłują, a
wszystkich grzeszników zniszczy. Niech usta moje głoszą chwałę
Pana i wszelkie ciało niech błogosławi święte imię Jego na
wieki, i na wieki wieków.

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Panie, zmiłuj się (trzy razy). Pobłogosław, władyko!

Kapłan: Chryste Boże, sam pobłogosław pokarm i napój sługom
Twoim, albowiem święty jesteś, w każdym czasie, teraz i zawsze, i
na wieki wieków.

Chór: Amen.

MODLITWY PO OBIEDZIE

Lektor: Dla modlitw świętych ojców naszych, Panie Jezu Chryste,
Boże nasz, zmiłuj się nad nami.

Chór: Amen.

Błogosławiony Bóg, który miłuje nas i karmi nas od młodości
naszej, który dajesz pokarm wszelkiemu ciału, napełnij serca nasze
radością i weselem, abyśmy zawsze mając wszystko co potrzebne,
mogli rozdawać tym, którzy potrzebują na każde dobre dzieło, w
Jezusie Chrystusie, Panu naszym, któremu wraz z Tobą przynależy
wszelka chwała, moc, cześć i pokłon, ze Świętym Duchem na wieki.
Amen.

Chwała Tobie, Panie, Chwała Tobie, Święty, Chwała Tobie, Królu,
gdyż Ty dałeś nam pokarm ku naszej radości.

Napełnij nas Świętym Duchem, abyśmy odnaleźli łaskę w oczach
Twoich i nie zostali zawstydzeni w dniu, gdy każdemu oddasz według
uczynków jego.

Chwała, i teraz. Panie, zmiłuj się (trzy razy). Pobłogosław,
władyko!

OBRZĘD PANAGII

Przełożony: Błogosławcie, święci ojcowie, darujcie mi
grzesznemu.

Chór: Niech Bóg ci daruje i pobłogosławi cię.

Przełożony (podnosząc Panagię): Wielkie jest imię.

Diakon: Świętej Trójcy.

Przełożony (błogosławiąc Panagią): Najświętsza Bogurodzico,
wspomagaj nas!

Chór: Dla Jej modlitw, Boże nasz, zmiłuj się nad nami i zbaw nas.

Z pokolenia na pokolenie błogosławimy Ciebie, Dziewico, Matko Boga,
albowiem Chrystus, nasz Bóg, którego nic nie może ogarnąć,
zmieścił się w łonie Twoim. Błogosławieni jesteśmy i my,
którzy mamy w Tobie opiekunkę gdyż dniem i nocą wstawiasz się za
nami i berło królestwa umacniają modlitwy Twoje. Przeto śpiewamy
Tobie i wołamy: Raduj się, Łaski Pełna, Pan z Tobą!

Zaprawdę godne jest to, błogosławić Ciebie, Bogurodzico, zawsze
błogosławioną i najczystszą i Matkę Boga naszego. Czcigodniejszą
od Cherubinów i bez porównania chwalebniejszą od Serafinów,
któraś bez zmiany Boga Słowo zrodziła, Ciebie, prawdziwą
Bogurodzicę, wysławiamy.

Podczas tego śpiewu rozdaje się wszystkim braciom po kawałku
pobłogosławionego chleba i czarce wina.

Kapłan: Dla modlitw Pani naszej, Przeczystej Bogurodzicy i zawsze
Dziewicy Marii.

Chór: Dla Jej modlitw, Boże, zmiłuj się nad nami i zbaw nas.

Łaskawy i miłosierny jest Pan, pokarm daje bogobojnym, a
sprawiedliwość Jego trwa na wieki.

PSALM 121

Rozradowałem się, gdy mi powiedziano: Pójdziemy do domu Pana!
Stanęły już nogi nasze na dziedzińcach twoich, Jeruzalem!
Jeruzalem zbudowane jak miasto, w którym uczestniczą wszyscy razem.
Tam bowiem wstąpiły pokolenia, pokolenia Pańskie, które są
świadectwem Izraela, aby wysławiać imię Pana. Albowiem tam
ustawiono trony do sądzenia, trony w domu Dawidowym. Proście o
pokój dla Jeruzalem i o pomyślność dla tych, co miłują Ciebie.
Niech pokój będzie w twierdzach twoich i pomyślność w basztach
twoich. Ze względu na braci moich i bliźnich moich powiedziałem:
Pokój tobie. Ze względu na dom Pana, Boga naszego, szukałem dobra
dla ciebie.

Święty Boże, Święty Mocny, Święty Nieśmiertelny, zmiłuj się
nad nami (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Najświętsza Trójco, zmiłuj się nad nami, Panie, zgładź grzechy
nasze, Władco, przebacz nieprawości nasze, Święty, nawiedź nas i
ulecz niemoce nasze, dla imienia Twego.

Panie, zmiłuj się (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Modlitwa Pańska.

Kapłan: Albowiem Twoje jest królestwo i moc, i chwała, Ojca i Syna,
i Świętego Ducha, teraz i zawsze, i na wieki wieków.

Lektor: Amen.

Kontakion tonu i następnie:

Dzięki składamy Tobie, Chryste Boże nasz, bowiem nie pozbawiłeś
nas ziemskich Twoich dóbr, nie pozbawiaj nas i królestwa Twego, lecz
jak stanąłeś pośrodku uczniów Twych, Zbawco, dając im pokój,
tak przyjdź do nas i zbaw nas.

Chwała. Boże ojców naszych, postępuj zawsze z nami w łaskawości,
nie odbieraj nam miłosierdzia Twego, ale dla ich modlitw kieruj
życiem naszym w pokoju.

I teraz. Dla modlitw wszystkich świętych i Bogurodzicy, Panie,
obdarz nas pokojem i zmiłuj się nad nami, jako jedyny litościwy.

Panie, zmiłuj się (trzy razy). Pobłogosław, ojcze.

Kapłan: Błogosławiony Bóg, który obdarza nas miłosierdziem i
karmi obfitością swych dóbr, przez swoją łaskę i przyjaźń do
człowieka, w każdym czasie, teraz i zawsze, i na wieki wieków.

Chór: Amen.

MODLITWY PRZED WIECZERZĄ

Chór: Niech ubodzy jedzą i nasycą się, niech wysławiają Pana ci,
którzy Go poszukują, niech ich serce żyje na wieki wieków.

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen. Panie, zmiłuj się (trzy razy). Pobłogosław,
władyko.

Kapłan: Chryste Boże nasz, sam pobłogosław pokarm i napój sługom
Twoim, albowiem Święty jesteś, teraz i zawsze, i na wieki wieków.

Chór: Amen.

MODLITWY PO WIECZERZY

Chór: Chwała Ojcu i Synowi, i Świętemu Duchowi, i teraz, i zawsze,
i na wieki wieków. Amen.

Kapłan: Dla Jej modlitw, Boże, zmiłuj się nad nami i zbaw nas.
Amen.

Chór: Bogurodzico, łono Twoje stało się świętym ołtarzem,
noszącym chleb niebieski, Chrystusa naszego Boga, kto go pożywa nie
umrze, jak powiedział Żywiciel wszystkich stworzeń. Uczyń nas
godnymi Twych darów, Dziewico, Matko Boga, odwróć Twój wzrok od
naszych grzechów, i ulecz tych, którzy z wiarą przyjmują Twoje
błogosławieństwo, Najczystsza.

Zaprawdę godne to i sprawiedliwe, błogosławić Ciebie,
Bogurodzicę, zawsze błogosławioną i nieskalaną Matkę Boga
naszego. Czcigodniejszą od Cherubinów i nieporównanie sławniejszą
od Serafinów, któraś bez zmiany Boga Słowo zrodziła, Ciebie,
prawdziwą Bogurodzicę, wywyższamy.

Rozradowałeś nas, Panie, przez dobra Twoje i jesteśmy pełni wesela
z powodu dzieł ręki Twojej. Zwróć ku nam światłość oblicza
Twego, Panie, sercu memu dałeś radość większą, niż kiedy
obrodzi pszenica i wino. W spokoju układam się do snu, w spokoju
zasypiam, albowiem tylko Ty, Panie, pozwalasz mi spocząć
bezpiecznie.

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen. Panie, zmiłuj się (trzy razy). Pobłogosław,
władyko.

Kapłan: Z nami Bóg przez swoją łaskę i przyjaźń do człowieka,
w każdym czasie, teraz i zawsze, i na wieki wieków.

Chór: Amen.
