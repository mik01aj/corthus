TROPARIONY I KONTAKIONY

WSPÓLNE DLA ŚWIĘTYCH.

Najświętszej Bogurodzicy:

Troparion, ton 4: Do Bogurodzicy ufnie dzisiaj pospieszmy, grzeszni i
bezsilni, i padając przed Nią, wołajmy ze skruchą: O Władczyni,
pomóż, litując się nad nami, nie zwlekaj, bo giniemy,
przytłoczeni mnóstwem grzechów. Nie odsyłaj sług Twoich z niczym,
bowiem w Tobie mamy jedyną nadzieję.

Inny troparion, ton 4: Nie przestaniemy nigdy my niegodni,
Bogurodzico, opowiadać o przejawach mocy Twojej, któż bowiem
wybawiłby nas z tylu nieszczęść, gdybyś Ty nie ochraniała nas
swymi modlitwami, któż by do tej chwili zachował nas wolnymi? Nie
odejdziemy od Ciebie, Władczyni, bowiem Ty zawsze ocalasz swe sługi
przed wszelkimi nieszczęściami.

Kontakion, ton 6: Nie mamy innej pomocy, nie mamy innej nadziei
oprócz Ciebie, Władczyni, Ty nam pomóż, w Tobie nadzieja nasza, Ty
jesteś chlubą naszą, a my sługami Twoimi, niech nie doznamy
zawstydzenia.

Inny kontakion, ton 6: Orędowniczko chrześcijan niezawodna,
Pośredniczko u Stwórcy wytrwała, nie gardź głosem błagania
grzesznych, lecz pospiesz, jako Dobra, zawczasu nam na pomoc, ufnie
wzywającym Ciebie. Pospiesz na nasze błagania i przybądź na
wezwanie, orędując zawsze, Bogurodzico, za czczącymi Ciebie.

[Prokimenon, Pieśń Bogurodzicy, ton 3: Uwielbia dusza moja Pana i
rozradował się duch mój w Bogu, Zbawicielu moim. Stichos: Albowiem
wejrzał na uniżenie swojej służebnicy, oto odtąd błogosławić
mnie będą wszystkie pokolenia.

Alleluja, ton 8: Usłysz, córko, i zobacz, i nakłoń Twe ucho.
Stichos: Przed Twoim Obliczem pomodlą się możni ludzie.

Koinonikon: Przyjmę kielich zbawienia i wezwę imienia Pańskiego.]

Mocom bezcielesnym:

Troparion, ton 4: Wojsk niebieskich arcystratedzy, prosimy Was
nieustannie, my niegodni, abyście nas osłonili cieniem skrzydeł
niematerialnej Waszej chwały, zachowując nas usilnie modlących się
i wołających: Z nieszczęść wybawcie nas, wodzowie niebieskich
mocy.

Kontakion, ton 2: Arcystratedzy Boży, słudzy Chwały Bożej,
przywódcy aniołów i opiekunowie ludzi, módlcie się o rzeczy
pożyteczne dla nas i o wielkie miłosierdzie, jako wielcy wodzowie
niebiescy.

[Prokimenon, ton 4: Czynisz posłańcami Twymi duchy, i sługami Twymi
płomienie ognia. Stichos: Błogosław, duszo moja, Pana, Panie Boże
mój, wielki jesteś bardzo.

Alleluja, ton 5: Chwalcie, Pana, wszyscy Jego aniołowie, chwalcie Go
wszystkie Jego moce. Stichos: Albowiem On powie i staje się, On
nakaże i rodzi się.

Koinonikon: Czynisz posłańcami Twymi duchy, i sługami Twymi
płomienie ognia.]

Prorokowi:

Troparion, ton 2: Świętując, Panie, pamięć proroka Twego N.,
modlimy się do Ciebie: Zbaw dusze nasze.

Kontakion, ton 4: Czyste Twoje serce napełnione światłem Ducha
było naczyniem zawierającym w sobie pełne jasności proroctwo,
daleką przyszłość widzisz jako teraźniejszość, dlatego czcimy
Ciebie, święty i sławny proroku N.

[Prokimenon, ton 4: Tyś kapłanem na wieki według obrządku
Melchizedecha. Stichos: Rzecze Pan do mego Pana: Siądź po mojej
prawicy, aż położę Twoich wrogów podnóżkiem Twoich nóg.

Alleluja, ton 5: Mojżesz i Aaron wśród Jego kapłanów, i Samuel
wśród przyzywających Jego imię. Stichos: Światłość zajaśnieje
sprawiedliwym i wesele dla prawych sercem.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Apostołowi:

Troparion, ton 3: Święty apostole N., módl się do miłosiernego
Boga, aby odpuszczenie grzechów dał duszom naszym.

Kontakion, ton 4: Święty apostole N., Kościół oświecany przez
liczne sprawiane przez Ciebie cuda ma w Tobie na zawsze jakby
jaśniejącą gwiazdę, przeto wołamy do Chrystusa: Zbaw czczących z
wiarą pamięć Twego apostoła, wielce miłosierny.

Apostołom:

Troparion, ton 3: Święci apostołowie, módlcie się do
miłosiernego Boga, aby odpuszczenie grzechów dał duszom naszym.

Kontakion, ton 4: Jesteście latoroślami Chrystusowego krzewu
winnego, mądrzy apostołowie przynoszący grona cnót, z których
płynie dla nas wino zbawienia. Pijąc je i przepełniając się
radością, świętujemy czcigodne wasze wspomnienie, a wy,
apostołowie Pańscy, módlcie się dzisiaj o dar wielkiego
miłosierdzia dla nas i odpuszczenie grzechów.

[Prokimenon, ton 2: Na całą ziemię rozejdzie się ich nauka i do
krańców ziemi ich słowa. Stichos: Niebiosa opowiadają chwałę
Bożą, dzieło Jego rąk głosi firmament.

Alleluja, ton 1: Niebiosa wyznają Twoje cuda, Panie, a prawdę Twoją
Kościół świętych. Stichos: Bóg jest wysławiony w zgromadzeniu
świętych.

Koinonikon: Na całą ziemię rozejdzie się ich nauka i do krańców
ziemi ich słowa.]

Biskupowi:

Troparion, ton 4: Przez prawdziwość Twych czynów, ojcze i
arcypasterzu N., stałeś się regułą wiary dla Twojej owczarni,
wzorem cichości, nauczycielem wstrzemięźliwości, dlatego swą
pokorą zdobyłeś wywyższenie, ubóstwem bogactwo. Módl się do
Chrystusa Boga o zbawienie dusz naszych.

Kontakion, ton 2: Surmo duchowa, Boży gromie, co zasadzasz wiarę i
wycinasz herezje, wybrańcu Trójcy Najświętszej, wielki biskupie
N., przebywając ciągle z aniołami, módl się zawsze za nami
wszystkimi.

[Prokimenon, ton 1: Usta moje wyrzekną mądrość i pouczenie mego
serca rozum. Stichos: Usłyszcie to wszystkie narody, zważcie wszyscy
żyjący na ziemi.

Alleluja, ton 2: Usta sprawiedliwego nauczą się mądrości, a jego
język wypowie sąd. Stichos: Prawo Jego Boga jest w jego sercu i nie
potkną się jego stopy.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Biskupom:

Troparion, ton 4: Boże ojców naszych, który postępujesz z nami
według swej łagodności, nie zabieraj nam swego miłosierdzia, lecz
przez ich modlitwy kieruj w pokoju życiem naszym.

Kontakion, ton 8: Kościół wysławia was w pieśniach jako
nauczycieli cnót i ozdoby biskupów. Dzięki swoim modlitwom dajcie
czczącym Was z miłością, umocnienie w cnotach i wolność od
zgorszeń, jako niezwyciężeni.

[Prokimenon, ton 7: Czcigodna jest przed Panem śmierć jego
sprawiedliwych. Stichos: Cóż dam Panu za wszystko, co mi uczynił?

Alleluja, ton 2: Kapłani Twoi, Panie, przyodzieją się w
sprawiedliwość, i święci Twoi rozweselą się radością. Stichos:
Albowiem Pan wybrał Syjon, wybrał go sobie na mieszkanie.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Ascecie i Szaleńcowi dla Chrystusa:

A       Troparion, ton 1: Pustyni mieszkańcem i w ciele aniołem,
cudotwórcą okazałeś się noszący w sercu Boga ojcze nasz N.,
postem, czuwaniem, modlitwą przyjąłeś niebieskie dary, uzdrawiasz
chorych i dusze z wiarą przybiegające do Ciebie. Chwała Temu,
który dał Tobie moc! Chwała Temu, który Ciebie ukoronował.
Chwała Temu, który przez Ciebie wszystkim daje uzdrowienia.

B       Troparion, ton 8: W Tobie, ojcze, doskonale zachowało się
„stworzone na obraz Boży”. Biorąc krzyż poszedłeś za
Chrystusem: czynami uczyłeś pogardzać ciałem, które przemija, a
troszczyć się o duszę, istotę nieśmiertelną. Dlatego dusza
Twoja, czcigodny N., cieszy się z aniołami.

C       Troparion, ton 8: Potokami łez Twoich użyźniłeś
niepłodną pustynię i dzięki głębokim westchnieniom wysiłki
Twoje stokrotnie zaowocowały. Przez swoje cuda stałeś się
jaśniejącą pochodnią dla świata. Święty ojcze nasz N., módl
się do Chrystusa Boga o zbawienie dusz naszych.

Troparion o szaleńcu dla Chrystusa, ton 1: Sługa Twój N.,
usłyszawszy głos Twego apostoła mówiącego „my szaleni dla
Chrystusa”, ze względu na Ciebie, Chryste Boże, stał się na
ziemi szaleńcem. Świętując więc Jego wspomnienie, modlimy się do
Ciebie, Panie, o zbawienie dusz naszych.

A       Kontakion, ton 2: Uzbroiłeś się po Bożemu czystością
duszy i jak włócznię wziąłeś do ręki nieustanne modlitwy,
dlatego pokonałeś całe pułki demonów, ojcze nasz N., módl się
ciągle za nami wszystkimi.

B       Kontakion, ton 8: Pragnąc wyższego piękna, niższe rozkosze
cieleśnie pilnie pozostawiłeś nie zdobywając marnego świata, ale
przechodząc anielskie życie, odszedłeś błogosławiony N., módl
się z nimi nieustannie do Chrystusa Boga za nami wszystkimi.

[Prokimenon, ton 7: Czcigodna jest przed Panem śmierć jego
sprawiedliwych. Stichos: Cóż dam Panu za wszystko, co mi uczynił?

Alleluja, ton 6: Błogosławiony mąż, który lęka się Pana, w Jego
przykazaniach ma upodobanie. Stichos: Jego ród będzie silny na
ziemi.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Ascetom:

Troparion, ton 4: Boże ojców naszych, który postępujesz z nami
według swej łagodności, nie zabieraj nam swego miłosierdzia, lecz
przez ich modlitwy kieruj w pokoju życiem naszym.

Kontakion, ton 2: Przez mnóstwo fal jak po suchym lądzie
przechodząc, w potokach łez całkowicie potopiliście bezcielesnych
wrogów, mądrzy w Bogu asceci, przyjąwszy dar uzdrowień, módlcie
się nieustannie do Chrystusa za nami wszystkimi.

[Prokimenon, ton 7: Czcigodna jest przed Panem śmierć jego
sprawiedliwych. Stichos: Cóż dam Panu za wszystko, co mi uczynił?

Alleluja, ton 6: Błogosławiony mąż, który lęka się Pana, w Jego
przykazaniach ma upodobanie. Stichos: Jego ród będzie silny na
ziemi.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Męczennikowi:

Troparion, ton 4: Męczennik Twój, Panie, N., w nagrodę za swoje
cierpienie otrzymał koronę niewiędnącą od Ciebie Boga naszego.
Twoją bowiem mocą pokonał tyranów, zniszczył też demonów
bezsilne zuchwalstwo. Dla Jego modlitw zbaw dusze nasze.

Kontakion, ton 2: Jasną jesteś i nie sprowadzającą na manowce
gwiazdą, cierpiętniku N., swoimi promieniami ukazujesz światu
Słońce Chrystusa, rozpraszasz złudny blichtr, a nam ukazujesz
Światło, modląc się ciągle za nami wszystkimi.

[Prokimenon, ton 7: Sprawiedliwy rozraduje się w Panu i w Nim ma
nadzieję. Stichos: Usłysz, Boże, mój głos, gdy modlę się do
Ciebie.

Alleluja, ton 4: Sprawiedliwy rozkwitnie jak palma, jak cedr na
Libanie rozrośnie się. Stichos: Zasadzeni w domu Pańskim, na
dziedzińcach Boga naszego rozkwitną.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Męczennikom:

A       Troparion, ton 4: Męczennicy Twoi, Panie, w nagrodę za swoje
cierpienia otrzymali korony niewiędnące od Ciebie Boga naszego.
Twoją bowiem mocą pokonali tyranów, zwyciężyli też demonów
bezsilne zuchwalstwo. Dla ich modlitw zbaw dusze nasze.

B       Troparion, ton 1: Dla cierpień świętych, jakie dla Ciebie
znieśli, daj się ubłagać, Panie, i ulecz wszystkie boleści nasze,
modlimy się, Przyjacielu człowieka.

Kontakion, ton 2: Błyszczącymi staliście się pochodniami, boscy
męczennicy, całe stworzenie zalewacie światłem swoich cudów,
uwalniacie od chorób, zawsze rozganiacie głębokie ciemności,
modląc się nieustannie do Chrystusa za nami wszystkimi.

[Prokimenon, ton 4: W świętych, którzy są na Jego ziemi, Pan w
nich spełni wszystkie swoje pragnienia. Stichos: Widzę Pana przede
mną zawsze, albowiem jest po mojej prawicy, abym się nie zachwiał.

Alleluja, ton 4: Wezwali sprawiedliwi i Pan ich usłyszał, wybawi ich
z wszystkich ich nieszczęść. Stichos: Liczne nieszczęścia
spadają na sprawiedliwych i ze wszystkich wybawi ich Pan.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Biskupowi męczennikowi:

Troparion, ton 4: Jako uczestnik powołania apostołów i następca
ich tronów zdobyłeś umiejętność dojścia na szczyty poznania
Boga. Dlatego dokładnie przepowiadając orędzie Twojej prawdy, dla
wiary przecierpiałeś aż do krwi, biskupie męczenniku N., módl
się do Chrystusa Boga o zbawienie dusz naszych.

Kontakion, ton 4: Pobożnie żyłeś jako biskup, poszedłeś drogą
męczeństwa, zlikwidowałeś pogańskie ofiary, i byłeś mądrym
obrońcą swej owczarni. Przeto czcząc Ciebie, pobożnie wołamy:
Przez swoje modlitwy ocalaj nas zawsze przed nieszczęściami, ojcze
nasz N.

[Prokimenon, ton 8: Sprawiedliwi wysławią się w chwale i rozradują
się na swoich łożach. Stichos: Zaśpiewajcie Panu pieśń nową,
chwała Jego w Kościele świętych.

Alleluja, ton 2: Kapłani Twoi, Panie, przyodzieją się w
sprawiedliwość, i święci Twoi rozweselą się radością. Stichos:
Albowiem Pan wybrał Syjon, wybrał go sobie na mieszkanie.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Biskupom męczennikom:

Troparion, ton 4: Boże ojców naszych, który postępujesz z nami
według swej łagodności, nie zabieraj nam swego miłosierdzia, lecz
przez Ich modlitwy kieruj w pokoju życiem naszym.

Kontakion, ton 3: Zebrawszy się dziś, wychwalamy was w pieśniach
jako niegasnące promienie duchowego Słońca. Wy bowiem, męczeńscy
biskupi, opromieniliście światłem tych, co byli w ciemnościach
niewiedzy, wzywając wszystkich na szczyty pobożności. Przeto
wołamy do was: Bądźcie pozdrowieni, jako fundament wszystkich
ascetów.

[Prokimenon, ton 7: Czcigodna jest przed Panem śmierć jego
sprawiedliwych. Stichos: Cóż dam Panu za wszystko, co mi uczynił?

Alleluja, ton 2: Kapłani Twoi, Panie, przyodzieją się w
sprawiedliwość, i święci Twoi rozweselą się radością. Stichos:
Albowiem Pan wybrał Syjon, wybrał go sobie na mieszkanie.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Ascecie męczennikowi:

Troparion, ton 8: Troparion, ton 8: W Tobie, ojcze, doskonale
zachowało się „stworzone na obraz Boży”. Biorąc krzyż
poszedłeś za Chrystusem: czynami uczyłeś pogardzać ciałem,
które przemija, a troszczyć się o duszę, istotę nieśmiertelną.
Dlatego dusza Twoja, czcigodny N., cieszy się z aniołami.

Kontakion, ton 2: Wychwalajmy godnie w pieśniach wspaniałego N. jako
pobożnego i doświadczonego ascetę, czcigodnego i dobrowolnego
męczennika, wzorowego mieszkańca pustyni, bowiem on zwyciężył
węża.

[Prokimenon., ton 8: Sprawiedliwi wysławią się w chwale i
rozradują się na swoich łożach. Stichos: Zaśpiewajcie Panu
pieśń nową, albowiem przedziwne rzeczy stworzył Pan.

Alleluja, ton 6: Błogosławiony mąż, który lęka się Pana, w Jego
przykazaniach ma upodobanie. Stichos: Jego ród będzie silny na
ziemi.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Ascetom męczennikom:

Troparion, ton 4: Boże ojców naszych, który postępujesz z nami
według swej łagodności, nie zabieraj nam swego miłosierdzia, lecz
przez Ich modlitwy kieruj w pokoju życiem naszym.

Kontakion, ton 2: Przez mnóstwo fal jak po suchym lądzie
przechodząc, w potokach łez całkowicie potopiliście bezcielesnych
wrogów, mądrzy w Bogu asceci, przyjąwszy dar uzdrowień, módlcie
się nieustannie do Chrystusa za nami wszystkimi.

[Prokimenon., ton 8: Sprawiedliwi wysławią się w chwale i
rozradują się na swoich łożach. Stichos: Zaśpiewajcie Panu
pieśń nową, albowiem przedziwne rzeczy stworzył Pan.

Alleluja, ton 6: Błogosławiony mąż, który lęka się Pana, w Jego
przykazaniach ma upodobanie. Stichos: Jego ród będzie silny na
ziemi.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Męczennicy:

Troparion, ton 4: Owieczka Twoja, Jezu, N. woła donośnym głosem:
„Ciebie, oblubieńcze mój, kocham i Ciebie szukając cierpię, z
Tobą daję się ukrzyżować i przez Twój chrzest pogrzebać. Dla
Ciebie cierpię, by z Tobą królować. Dla Ciebie umieram, aby żyć
w Tobie. Przyjmij mnie jako ofiarę nieskalaną, z miłością
złożoną Tobie”. Dla Jej modlitw, Miłosierny, zbaw dusze nasze.

Kontakion, ton 2: Twoja czcigodna świątynia jest dla nas wszystkich
wierzących jakby duchową lecznicą, i głośno wołamy do Ciebie:
Dziewico męczennico N. wspaniała, módl się ciągle do Chrystusa za
nami wszystkimi.

[Prokimenon, ton 4: Przedziwny Bóg w swoich świętych, Bóg Izraela.
Stichos: Na zgromadzeniach błogosławcie Boga, Pana, wy ze źródeł
izraelskich.

Alleluja, ton 1: Cierpiąc cierpiałem dla Pana i zważył na mnie, i
usłyszał moją modlitwę. Stichos: I wywiódł mnie z dołu nędzy i
z bagna błotnistego.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Męczennicom:

Troparion, ton 1: Owieczki duchowe, zostałyście przyprowadzone do
Baranka i Pasterza przez cierpienie, życie zakończyłyście i wiarę
zachowałyście, przeto dzisiaj z radosną duszą czcimy godną
pamięci świętą Waszą pamięć, wywyższając Chrystusa.

Kontakion, ton 4: Świętujemy pamięć cierpiętnic Chrystusowych i z
wiarą prosimy o pomoc, abyśmy zostali wybawieni z wszelkich
kłopotów, wołając: Bóg nasz z nami, który Je wysławił jak i
zechciał.

[Prokimenon, ton 4: Przedziwny Bóg w swoich świętych, Bóg Izraela.
Stichos: Na zgromadzeniach błogosławcie Boga, Pana, wy ze źródeł
izraelskich.

Alleluja, ton 1: Cierpiąc cierpiałem dla Pana i zważył na mnie, i
usłyszał moją modlitwę. Stichos: I wywiódł mnie z dołu nędzy i
z bagna błotnistego.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Niewieście ascetce:

Troparion, ton 8: W Tobie, matko, doskonale zachowało się
„stworzone na obraz Boży”. Biorąc krzyż, poszłaś za
Chrystusem: czynami uczyłaś pogardzać ciałem, które przemija, a
troszczyć się o duszę, istotę nieśmiertelną. Przeto dusza Twoja,
czcigodna N., cieszy się z aniołami.

Kontakion, ton 2: Z miłości do Chrystusa, czcigodna N., odrzuciłaś
pragnienie spokoju, a przez posty napełniwszy światłem swą duszę,
mężnie pokonałaś namiętności, dlatego przez swoje modlitwy
zniszcz zuchwałość szatana.

[Prokimenon, ton 4: Przedziwny Bóg w swoich świętych, Bóg Izraela.
Stichos: Na zgromadzeniach błogosławcie Boga, Pana, wy ze źródeł
izraelskich.

Alleluja, ton 1: Cierpiąc cierpiałem dla Pana i zważył na mnie, i
usłyszał moją modlitwę. Stichos: I wywiódł mnie z dołu nędzy i
z bagna błotnistego.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Niewiastom ascetkom:

Troparion, ton 2: Wielbicielki Chrystusa, zaręczywszy się ze swym
jedynie Upragnionym i, rezygnując ze związku z ziemskim
oblubieńcem, osiągnęłyście szczyty dziewictwa, o, wspaniałe
dusze, pełne bogactw, kolumny i wzory życia zakonnego. Przeto
módlcie się nieustannie za nami, czczącymi z miłością wasze
wspomnienie.

Kontakion, ton 2: Umartwiając swe ciała postem i w nieustających
modlitwach prosząc Stwórcę o całkowite przebaczenie swoich
grzechów, otrzymałyście od Boga odpuszczenie i królestwo
niebieskie. Módlcie się do Chrystusa Boga za nami wszystkimi.

[Prokimenon, ton 4: Przedziwny Bóg w swoich świętych, Bóg Izraela.
Stichos: Na zgromadzeniach błogosławcie Boga, Pana, wy ze źródeł
izraelskich.

Alleluja, ton 1: Cierpiąc cierpiałem dla Pana i zważył na mnie, i
usłyszał moją modlitwę. Stichos: I wywiódł mnie z dołu nędzy i
z bagna błotnistego.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Męczennicy ascetce:

Troparion, ton 4: Owieczka Twoja, Jezu, N. woła donośnym głosem:
„Ciebie, oblubieńcze mój, kocham i Ciebie szukając, cierpię, z
Tobą daję się ukrzyżować i przez Twój chrzest pogrzebać. Dla
Ciebie cierpię, by z Tobą królować. Dla Ciebie umieram, aby żyć
w Tobie. Przyjmij mnie jako ofiarę nieskalaną, z miłością
złożoną Tobie”. Dla Jej modlitw, Miłosierny, zbaw dusze nasze.

Kontakion, ton 4: Boża twoja pamięć N. dzisiaj zajaśniawszy
objawiła się światu jako słońce, opowiadając o twoim życiu, ty
bowiem przez wstrzemięźliwość zniszczyłaś poruszenia ciała i
cierpieniami krwi poślubiona zostałaś Chrystusowi, przeto
wysławiających Ciebie wybaw ze wszelkich złości, abyśmy wołali
do Ciebie: Raduj się, matko czcigodna.

[Prokimenon, ton 4: Przedziwny Bóg w swoich świętych, Bóg Izraela.
Stichos: Na zgromadzeniach błogosławcie Boga, Pana, wy ze źródeł
izraelskich.

Alleluja, ton 1: Cierpiąc cierpiałem dla Pana i zważył na mnie, i
usłyszał moją modlitwę. Stichos: I wywiódł mnie z dołu nędzy i
z bagna błotnistego.

Koinonikon: W pamięci wiecznej będzie sprawiedliwy, nie ulęknie
się złych pogłosek.]

Wyznawcy:

Troparion, ton 8: Przewodniku Prawosławia, nauczycielu pobożności i
świętości, lampo wszechświata, Bogiem natchniona ozdobo biskupów,
mądry N., swoimi naukami oświeciłeś cały świat, liro Ducha
Świętego, módl się do Chrystusa Boga o zbawienie dusz naszych.

Kontakion, ton 2: Gdy posiadłeś cnotę wstrzemięźliwości i
uśpiłeś cielesne pożądania, karmiłeś się tylko wiarą i
wzrastałeś jak rajskie drzewo życia, wielce błogosławiony N.,
święty ojcze nasz.

[Prokimenon, ton 8: Sprawiedliwi wysławią się w chwale i rozradują
się na swoich łożach. Stichos: Zaśpiewajcie Panu pieśń nową,
albowiem przedziwne rzeczy stworzył Pan.

Alleluja, ton 6: Błogosławiony mąż, który lęka się Pana, w Jego
przykazaniach ma upodobanie. Stichos: Jego ród będzie silny na
ziemi.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Darmo leczącym:

Troparion, ton 8: Święci darmo leczący i cudotwórcy, nawiedźcie
niemoce nasze, darmo otrzymaliście, darmo dajcie nam.

Kontakion, ton 2: Przyjąwszy łaskę uzdrawiania dajecie zdrowie
będącym w potrzebach, lekarze przesławni cudotwórcy, waszym
nawiedzeniem zniszczcie hardość nieprzyjaciół, uleczając świat
cudami.

[Prokimenon, ton 4: W świętymi, którzy są na Jego ziemi, Pan w
nich spełni wszystkie swoje pragnienia. Stichos: Widzę Pana przede
mną zawsze, albowiem jest po mojej prawicy, abym się nie zachwiał.

Alleluja, ton 2: Oto co dobre i co piękne, gdy bracia żyją razem.
Stichos: Albowiem tam przeznaczy Pan błogosławieństwo i żywot aż
na wieki.

Koinonikon: Radujcie się, sprawiedliwi, w Panu, sprawiedliwym
przynależy chwała.]

Za zmarłych:

Troparion, ton 8: Głębią mądrości z miłości do człowieka
wszystko stworzyłeś i to, co pożyteczne dajesz, jedyny Stwórco,
daj odpoczynek, Panie, duszy Twego sługi, albowiem w Tobie pokładał
nadzieję, Stworzycielu i Twórcy, i Bogu naszym.

Chwała. Kontakion, ton 8: Ze świętymi daj odpoczynek, Chryste,
duszy zmarłego Twego sługi, gdzie nie ma cierpień, smutku i
westchnień, lecz życie nie mające końca. Nadgrobny czyniąc płacz
śpiewamy pieśń: Alleluja.

I teraz. Teotokion: Bogurodzico, w Tobie mamy twierdzę i przystań,
obronę i pośredniczkę miłą Bogu, którego zrodziłaś, Dziewico,
wiernych zbawienie.

[Prokimenon, ton 6: Dusze ich zamieszkają w szczęśliwości.
Stichos: Ku Tobie, Panie, podnoszę moją duszę, Boże mój, Tobie
ufam, niech nie zawstydzę się na wieki.

Alleluja, ton 6: Błogosławieni, których wybrałeś i przyjąłeś,
Panie, pamięć o nich z pokolenia na pokolenie. Stichos: Dusze ich
zamieszkają w szczęśliwości.

Koinonikon: Błogosławieni, których wybrałeś i przyjąłeś,
Panie, pamięć o nich z pokolenia na pokolenie.]
