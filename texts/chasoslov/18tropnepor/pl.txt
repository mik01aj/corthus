TROPARIONY NIEDZIELNE, ŚPIEWANE

PO NIESKALANYCH WE WSZYSTKIE NIEDZIELE ROKU.

Błogosławiony jesteś, Panie, naucz mnie przykazań Twoich.

Anielski sobór zadziwił się, widząc Ciebie pośród umarłych.
Zbawco, zniszczyłeś moc śmierci, podniosłeś ze sobą Adama i
wszystkich uwolniłeś z otchłani.

Błogosławiony jesteś, Panie, naucz mnie przykazań Twoich.

O uczennice, dlaczego mieszacie mirrę ze łzami, w grobie jaśnieje
Anioł, głosząc niewiastom mirę niosącym: Zobaczcie grób i
zrozumcie, że Zbawiciel powstał z grobu.

Błogosławiony jesteś, Panie, naucz mnie przykazań Twoich.

Wcześnie rano niewiasty mirę niosące przybiegły płacząc do Twego
grobu, ale stanął przed nimi Anioł i powiedział: Skończył się
czas płaczu, nie płaczcie, ale głoście Apostołom
zmartwychwstanie.

Błogosławiony jesteś, Panie, naucz mnie przykazań Twoich.

Niewiasty mirę niosące płacząc przyszły z mirą do Twego grobu,
Zbawco, Anioł zaś powiedział im: Dlaczego pośród umarłych
Żywego szukacie, bowiem Bóg powstał z grobu.

Chwała Ojcu i Synowi, i Świętemu Duchowi.

Pokłońmy się Ojcu i Jego Synowi, i Świętemu Duchowi, Świętej
Trójcy w jednej naturze, wołając z Serafinami: Święty, Święty,
Święty jesteś, Panie.

I teraz, i zawsze, i na wieki wieków. Amen.

Zrodziwszy Dawcę życia, o Dziewico, Adama wybawiłaś z grzechu,
Ewie dałaś radość zamiast smutku, upadłych w życiu podniesie
Ten, który się wcielił w Ciebie, Bóg i człowiek.

Alleluja. Alleluja. Alleluja, chwała Tobie, Boże (trzy razy).

TROPARIONY, ŚPIEWANE

PO NIESKALANYCH W SOBOTĘ ZA ZMARŁYCH.

Błogosławiony jesteś, Panie, naucz mnie Twych przykazań.

Chór świętych znalazł źródło życia i bramę raju. Niech i ja
znajdę tę drogę przez pokutę. To ja jestem zaginioną owcą,
wezwij mnie, Zbawicielu, i zbaw mnie.

Błogosławiony jesteś, Panie, naucz mnie Twych przykazań.

Głoszący Bożego Baranka zostali zabici jak jagnięta i przeszli do
życia wiecznego i nieskończonego, święci męczennicy, módlcie
się gorliwie do Niego, aby darował nam odpuszczenie przewinień.

Błogosławiony jesteś, Panie, naucz mnie Twych przykazań.

Przyjdźcie wszyscy, którzy poszliście wąską drogą cierpień i
wzięliście w życiu krzyż jako jarzmo, i naśladowaliście Mnie w
wierze, cieszcie się z nagrody i wieńców niebieskich, które dla
was przygotowałem.

Błogosławiony jesteś, Panie, naucz mnie Twych przykazań.

Jestem obrazem niewypowiedzianej Twojej chwały, chociaż noszę
blizny grzechów. Zlituj się nad swoim stworzeniem, Władco, oczyść
mnie z Twojej łaskawości i daj mi upragnioną ojczyznę, czyniąc
mnie na nowo mieszkańcem Raju.

Błogosławiony jesteś, Panie, naucz mnie Twych przykazań.

Ty, który niegdyś z niebytu mnie stworzyłeś i zaszczyciłeś swoim
Bożym obrazem, ale z Twego wyroku za przestępstwo wróciłeś me
życie do ziemi, z której zostałem wzięty, podnieś mnie według
tego podobieństwa, abym znowu przyjął obraz dawnej piękności.

Błogosławiony jesteś, Panie, naucz mnie Twych przykazań.

Boże, daj odpoczynek Twoim sługom i umieść ich w raju, gdzie
chóry świętych, Panie, i sprawiedliwi jaśnieją jak gwiazdy, daj
odpoczynek zmarłym sługom Twoim, nie pomnąc wszystkich ich
grzechów.

Chwała Ojcu i Synowi, i Świętemu Duchowi.

Sławimy ze czcią potrójną światłość jedynego Bóstwa,
wołając: Święty jesteś Przedwieczny Ojcze wraz ze
Współprzedwiecznym Synem i Bożym Duchem. Oświeć nas, z wiarą
Tobie służących, i wyrwij z wiecznego ognia.

I teraz i zawsze, i na wieki wieków. Amen.

Raduj się, Czysta, któraś w ciele zrodziła Boga na zbawienie
wszystkich, przez Ciebie rodzaj ludzki znalazł zbawienie, przez
Ciebie niech odnajdziemy raj, Bogurodzico czysta i błogosławiona.

Alleluja. Alleluja. Alleluja. Chwała Tobie, Boże (trzy razy).
