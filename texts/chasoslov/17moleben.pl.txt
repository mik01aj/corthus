MOLEBIEN WSPÓLNY

Kapłan: Błogosławiony Bóg nasz, w każdym czasie, teraz i zawsze,
i na wieki wieków.

Chór: Amen. Królu Niebieski, Pocieszycielu, Duchu Prawdy, który
wszędzie jesteś i wszystko napełniasz, Skarbnico Dóbr i Dawco
życia, przyjdź i zamieszkaj w nas, i oczyść nas z wszelkiej zmazy
i zbaw, o Dobry, dusze nasze.

Lektor: Święty Boże, Święty Mocny, Święty Nieśmiertelny,
zmiłuj się nad nami (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Najświętsza Trójco, zmiłuj się nad nami, Panie, oczyść grzechy
nasze, Władco, przebacz nieprawości nasze, Święty, nawiedź nas, i
ulecz niemoce nasze, dla imienia Twego.

Panie, zmiłuj się (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Ojcze nasz, któryś jest w niebiosach, święć się imię Twoje,
przyjdź królestwo Twoje, bądź wola Twoja, jako w niebie tak i na
ziemi, chleba naszego powszedniego daj nam dzisiaj, i odpuść nam
nasze winy, jako i my odpuszczamy naszym winowajcom, i nie wwódź nas
w pokuszenie, ale nas zbaw ode złego.

Kapłan: Albowiem Twoje jest królestwo i moc, i chwała, Ojca i Syna,
i Świętego Ducha, teraz i zawsze, i na wieki wieków. Amen.

Lektor: Amen. Panie, zmiłuj się (dwanaście razy). Chwała, i teraz.

Przyjdźcie, pokłońmy się Królowi naszemu Bogu. Przyjdźcie,
pokłońmy się i przypadnijmy do Chrystusa, Króla naszego i Boga.
Przyjdźcie, pokłońmy się i przypadnijmy do samego Chrystusa,
Króla i Boga naszego.

PSALM 142

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Alleluja. Alleluja. Alleluja, chwała Tobie, Boże (trzy razy).

Według tonu troparionu: Bóg i Pan, i objawił się nam.
Błogosławiony, który idzie w imię Pańskie.

Stichos 1: Wyznawajcie Pana, albowiem jest dobry, bo na wieki
miłosierdzie Jego.

Stichos 2: Oblegający otoczyli mnie i w imię Pańskie sprzeciwiłem
się im.

Stichos 3: Nie umrę, lecz będę żył i opowiadał dzieła Pańskie.

Stichos 4: Kamień, który odrzucili budowniczowie, ten stał się
kamieniem węgielnym, jest on od Pana i jest przedziwny w oczach
naszych.

Także troparion, komu śpiewa się molebien. Chwała, i teraz.
Teotokion.

Jeśli jest to molebien do Bogurodzicy, to ten troparion, ton 4:

Do Bogurodzicy gorliwie teraz przybiegamy, grzeszni i pokorni, i
przypadamy w pokucie, wołając z głębi duszy: Władczyni, pomóż,
okaż miłosierdzie, pospiesz, giniemy z powodu mnóstwa grzechów,
nie odwracaj się od Twoich sług, albowiem tylko Ciebie mamy jako
jedyną Nadzieję.

Chwała, i teraz. Nigdy nie zamilkniemy, Bogurodzico, w sławieniu
Twojej mocy, niegodni, gdybyś bowiem nie Ty orędowała modląc się,
któż by się wybawił z tylu nieszczęść, któż by nas zachował
do teraz wolnymi? Nie odejdziemy, Władczyni, od Ciebie, albowiem
zawsze wybawiasz Twoje sługi z ciężkich nieszczęść.

Jeśli jest to molebien do Zbawiciela, to ten troparion, ton 2:

Przeczystej Twojej ikonie, o Dobry, oddajemy pokłon, prosząc Cię,
Chryste o darowanie przewinień naszych. Ty bowiem dobrowolnie
zechciałeś wstąpić ciałem na krzyż, aby tych, których
stworzyłeś, wybawić z niewoli wroga. Przeto dziękczynnie wołamy
do Ciebie: Radością wszystko napełniłeś, Zbawicielu nasz, który
przyszedłeś zbawić świat.

Chwała, i teraz. Ty, która jesteś źródłem miłosierdzia,
Bogurodzico, uczyń nas godnymi zmiłowania. Wejrzyj na lud, który
zgrzeszył, okaż jak zawsze moc Twoją. W Tobie bowiem nadzieję
pokładając, wołamy do Ciebie: „Raduj się!”, tak jak niegdyś
Gabriel, wódz zastępów bezcielesnych.

Jeśli jest to molebien do świętego biskupa [Mikołaja], to ten
troparion, ton 4:

Zasada wiary i wzór pokory, okazałeś się dla Twojej owczarni
nauczycielem wstrzemięźliwości jako prawda rzeczy. Przez to
zdobyłeś przez pokorę wysokości, przez ubóstwo bogactwa, ojcze
święty biskupie [Mikołaju], módl się do Chrystusa Boga, aby
zbawił dusze nasze.

Chwała, i teraz. Wychowanej w świątyni, w świętym świętych,
przybranej w wiarę i mądrość, i niezmierzone dziewictwo,
arcystrateg Gabriel przyniósł z niebios pozdrowienie i radość:
Raduj się, błogosławiona, wysławiona, Pan z Tobą.

Troparion za chorych, ton 4:

Jedyny szybki do pomocy Chryste, szybko z wysoka nawiedź cierpiącego
Twego sługę, wybaw z trosk i bolesnych chorób, podnieś go, aby
śpiewał Tobie i sławił Ciebie nieustannie, dla modlitw
Bogurodzicy, jedyny Przyjacielu człowieka.

Troparion na wszelką prośbę:

Zmiłuj się nad nami, Panie, zmiłuj się nad nami, żadnego bowiem
usprawiedliwienia nie mając, tę oto modlitwę do Ciebie, jako
Władcy, grzeszni zanosimy: Zmiłuj się nad nami.

Także PSALM 50

Następnie kanon z refrenem:

Najświętsza Bogurodzico, zbaw nas!

Albo: Jezusie Najsłodszy, zmiłuj się nad nami!

Albo: Święty biskupie [Mikołaju], módl się za nami do Boga!

Albo do jakiegoś innego świętego.

Po 3 pieśni mów to:

Bogurodzicy:

Wybaw z nieszczęść Twoje sługi, Bogurodzico, albowiem wszyscy po
Bogu do Ciebie przybiegamy, jako do muru obronnego i orędowniczki.

Wejrzyj miłosiernie, najświętsza Bogurodzico, na moje okropne
cielesne rozdrażnienie i ulecz chorobę mojej duszy.

Zbawicielowi:

Wybaw z nieszczęść Twoje sługi, wielce miłosierny, albowiem
wszyscy gorliwie do Ciebie przybiegamy, miłosiernego Zbawcy i
wszystkich Władcy, do Pana Jezusa.

Świętemu:

Módl się za nami do Boga święty N., albowiem gorliwie do Ciebie
przybiegamy, szybkiego orędownika za duszami naszymi.

Następnie ektenia:

Zmiłuj się nad nami, Boże, według wielkiego miłosierdzia Twego,
prosimy Cię, wysłuchaj i zmiłuj się.

Chór: Panie, zmiłuj się (trzy razy).

Jeszcze módlmy się o miłosierdzie, życie, pokój, zdrowie,
zbawienie, nawiedzenie, przebaczenie i łaskawą pomoc dla sługi
Bożego N. i o darowanie jego grzechów.

Jeszcze modlimy się za stojący tutaj lud, oczekujący od Ciebie
wielkiego i obfitego miłosierdzia, za wszystkich braci i za
wszystkich chrześcijan.

Kapłan: Albowiem jesteś Bogiem miłosiernym, Przyjacielem
człowieka, i Tobie chwałę oddajemy, Ojcu i Synowi, i Świętemu
Duchowi, teraz i zawsze, i na wieki wieków.

Chór: Amen.

Po 6 pieśni tak samo jak po 3 pieśni i mała ektenia:

Jeszcze i jeszcze w pokoju do Pana módlmy się.

Chór: Panie, zmiłuj się.

Wspomóż, zbaw, zmiłuj się i ochroń nas, Boże, łaską Twoją.

Chór: Panie, zmiłuj się.

Najświętszą, przeczystą, błogosławioną, pełną chwały
Władczynię naszą Bogurodzicę i zawsze Dziewicę Marię ze
wszystkimi świętymi wspomniawszy, sami siebie, wszyscy siebie
nawzajem i całe życie nasze Chrystusowi Bogu oddajmy.

Chór: Tobie, Panie.

Kapłan: Albowiem Ty jesteś Królem pokoju i Zbawcą dusz naszych, i
Tobie chwałę oddajemy, Ojcu i Synowi, i Świętemu Duchowi, teraz i
zawsze, i na wieki wieków.

Chór: Amen.

Jeśli chce, to kapłan czyta akatyst. Po akatyście diakon: Bądźmy
uważni! Oto mądrość! Bądźmy uważni!

Chór śpiewa odpowiedni prokimenon:

Najświętszej Bogurodzicy, ton 7:

Wspomnę Twoje imię* w każdym pokoleniu i pokoleniu.

Stichos: Serce moje wyrzeknie dobre słowo.

Zbawicielowi, ton 4:

Panie, pójdziemy w światłości Twego oblicza* i w Twoim imieniu
rozradujemy się na wieki.

Stichos: Wszystkie krańce ziemi ujrzały zbawienie naszego Boga.

Świętemu biskupowi, ton 1:

Moje usta wypowiedzą mądrość* i pouczenie mego serca rozum.

Stichos: Usłyszcie to wszyscy poganie, zważcie wszyscy żyjący na
ziemi.

Za chorego, ton 7:

Zmiłuj się nade mną, Boże, bo jestem słaby, ulecz mnie,* albowiem
rozeszły się kości moje.

Stichos: Albowiem to nie zmarli pamiętają o Tobie.

Na wszelką prośbę, ton 4:

Panie, usłysz moją modlitwę,* zważ na moja błaganie w Twojej
sprawiedliwości.

Stichos: Chwalcie Pana, albowiem Pan jest dobry.

Diakon: Do Pana módlmy się.

Chór: Panie, zmiłuj się.

Kapłan: Albowiem Święty jesteś, Boże nasz, i w świętym
przybytku spoczywasz, i Tobie chwałę oddajemy, Ojcu i Synowi, i
Świętemu Duchowi, teraz i zawsze, i na wieki wieków.

Chór: Amen.

Diakon: Wszystko, co oddycha,* niechaj chwali Pana.

Stichos: Chwalcie Pana w Jego świętych, chwalcie Go na firmamencie
Jego mocy.

Diakon: Abyśmy mogli wysłuchać świętą Ewangelię, Pana Boga
prośmy!

Chór: Panie, zmiłuj się (trzy razy).

Diakon: Oto mądrość! Stańmy prosto! Wysłuchajmy świętą
Ewangelię.

Kapłan: Pokój wszystkim.

Chór: I duchowi twemu.

Kapłan: Czytanie świętej Ewangelii według N.

Chór: Chwała Tobie, Panie, chwała Tobie.

Diakon: Bądźmy uważni!

Ewangelia Bogurodzicy: Łukasz, perykopa 4; 1, 35-49. 56.

Ewangelia świętemu biskupowi: Jan, perykopa 36; 10, 9-16.

Ewangelia za chorego: Mateusz, perykopa 25; 8, 5-13; lub: Mateusz,
perykopa 27; 8, 24-27;

lub: Marek, perykopa 21; 5, 25-34; lub: Jan, perykopa 13; 4, 47-54.

Na wszelką prośbę: Mateusz, perykopa 20 od połowy; 7, 7-11.

Po Ewangelii chór: Chwała Tobie, Panie, chwała Tobie.

Chwała. Ton 6: Ojcze, Słowo i Duchu, Trójco Święta, oczyść
mnóstwo naszych grzechów.

I teraz. Dla modlitw Bogurodzicy, Miłosierny, oczyść mnóstwo
naszych grzechów.

Także: Zmiłuj się nade mną, Boże, według wielkiego miłosierdzia
Twego i według mnóstwa litości Twojej oczyść nieprawości moje.

Ton 6: Nie powierzaj mnie ludzkiemu wstawiennictwu, najświętsza
Władczyni, lecz przyjmij modlitwę Twego sługi, albowiem pochwycił
mnie smutek, znieść nie mogę strzał demonów, nie mam opieki, ani
gdzie przybiec, nieszczęsny, zawsze zwyciężany, i pociechy nie mam
poza Tobą, Władczyni świata, nadziejo i orędowniczko wiernych, nie
gardź moją modlitwą, uczyń ją pożyteczną.

Diakon: Zbaw, Panie, lud Twój i pobłogosław dziedzictwo Twoje,
nawiedź Twój świat miłosierdziem i łaskami, podnieś róg
chrześcijan prawosławnych i ześlij na nas obfite Twoje
miłosierdzie, dla modlitw Przeczystej Pani naszej Bogurodzicy i
zawsze Dziewicy Marii, mocą świętego i życiodajnego krzyża, przez
wstawiennictwo czcigodnych niebieskich mocy bezcielesnych, czcigodnego
sławnego Proroka, Poprzednika i Chrzciciela Jana, świętych
sławnych i godnych chwały Apostołów, świętych ojców naszych,
powszechnych wielkich Nauczycieli i Hierarchów Bazylego Wielkiego,
Grzegorza Teologa i Jana Chryzostoma, patriarchów Aleksandrii
Atanazego i Cyryla, świętego ojca naszego cudotwórcy Mikołaja
arcybiskupa Miry Licyjskiej, świętych równych Apostołom
Nauczycieli Słowian Cyryla i Metodego, świętych sławnych i
zwycięskich męczenników, czcigodnych i teoforycznych ojców
naszych, świętego męczennika dziecko Gabriela Zabłudowskiego,
świętego męczennika Maksyma Gorlickiego, świętego męczennika
archimandrytę Grzegorza, świętych i sprawiedliwych Przodków
Zbawiciela Joachima i Anny, świętego N. patrona tej świątyni i
świętego N., którego pamięć dzisiaj obchodzimy i wszystkich
świętych, modlimy się do Ciebie, wielce miłosierny Panie, usłysz
nas grzesznych, modlących się do Ciebie, i zmiłuj się nad nami.

Chór: Panie, zmiłuj się (dwanaście razy).

Kapłan: Przez miłosierdzie, łaskę i przyjaźń do człowieka
Jednorodzonego Syna Twego, z którym błogosławiony jesteś z
Najświętszym i Dobrym, i Życiodajnym Twoim Duchem, teraz i zawsze,
i na wieki wieków.

Chór: Amen.

Także refreny pieśni 7, 8 i 9.

Zaprawdę godne jest to, błogosławić Ciebie, Bogurodzico, zawsze
błogosławioną i najczystszą i Matkę Boga naszego.

Czcigodniejszą od Cherubinów i bez porównania chwalebniejszą od
Serafinów, któraś bez zmiany Boga Słowo zrodziła, Ciebie,
prawdziwą Bogurodzicę, wysławiamy.

Trisagion. Ojcze nasz. Tropariony, ton 6:

Zmiłuj się nad nami, Panie, zmiłuj się nad nami, żadnego bowiem
usprawiedliwienia nie mając, tę oto modlitwę do Ciebie, jako
Władcy, grzeszni zanosimy: Zmiłuj się nad nami.

Chwała. Panie, zmiłuj się nad nami, w Tobie bowiem mamy nadzieję,
nie bądź na nas bardzo zagniewany, nie pamiętaj też naszych
nieprawości, ale wejrzyj i teraz na nas w Twojej łaskawości, i
wybaw nas od wrogów naszych, Ty bowiem jesteś Bogiem naszym, a my
Twoim ludem, wszyscy dziełem Twoich rąk, i Twego imienia wzywamy.

I teraz. Bramy miłosierdzia otwórz nam, błogosławiona Bogurodzico,
abyśmy ufając Tobie nie zginęli, ale przez Ciebie zostali wybawieni
z niedoli, Ty jesteś bowiem zbawieniem rodu chrześcijańskiego.

Diakon: Jeszcze módlmy się do Pana Boga naszego, aby usłyszał
głos modlitwy nas grzesznych i zmiłował się nad swoimi sługami N.
i ochronił ich od wszelkiego bólu, nieszczęścia, gniewu i potrzeb,
i od wszelkich chorób duchowych i cielesnych, dał im zdrowie z
pomyślnością, wołajmy wszyscy: Szybko wysłuchaj i miłosiernie
zmiłuj się.

Chór: Panie, zmiłuj się (dwanaście razy).

Jeszcze módlmy się, aby to miasto i ta święta świątynia (lub:
ten święty monaster), a także wszystkie miasta i krainy, zostały
zachowane od głodu, zarazy, trzęsienia ziemi, powodzi, ognia,
miecza, napaści obcych plemion i walk bratobójczych, i aby
miłosierny, przychylny i dobry nasz Bóg, Przyjaciel człowieka,
odwrócił wszelki gniew nadciągający na nas, wybawił nas od
należnej i sprawiedliwej swej kary i zmiłował się nad nami.

Chór: Panie, zmiłuj się (dwanaście razy).

Jeszcze módlmy się, aby Pan Bóg usłyszał głos modlitwy nas
grzesznych i zmiłował się nad nami.

Chór: Panie, zmiłuj się (trzy razy).

Kapłan: Usłysz nas, Boże, Zbawicielu nasz, Nadziejo wszystkich
krańców ziemi i pozostających daleko na morzu, i miłosierny,
miłosierny bądź, Władco, dla naszych grzechów i zmiłuj się nad
nami. Albowiem jesteś Bogiem miłosiernym, Przyjacielem człowieka, i
Tobie chwałę oddajemy, Ojcu i Synowi, i Świętemu Duchowi, teraz i
zawsze, i na wieki wieków.

Chór: Amen.

Diakon: Głowy nasze [i kolana] skłońmy przed Panem i z
rozrzewnieniem módlmy się.

Chór: Przed Tobą, Panie.

Modlitwa do Bogurodzicy:

Królowo nasza najłaskawsza, nasza nadziejo, Bogurodzico, przystani
sierot i orędowniczko wędrowców, radości zasmuconych, opieko
znieważonych, wejrzyj na naszą nędzę, wejrzyj na nas ból, pomóż
nam jako słabym, nakarm nas jako wędrowców, znasz naszą krzywdę,
usuń ją jak chcesz, albowiem nie mamy innej pomocy poza Tobą, ani
innej orędowniczki, ani łaskawej pocieszycielki, tylko Ciebie,
Bogurodzico, albowiem zachowasz nas i otoczysz opieką na wieki
wieków.

Chór: Amen.

Modlitwa do Pana naszego Jezusa Chrystusa:

Władco Chryste Boże, który swoimi cierpieniami uleczyłeś nasze
cierpienia i Twoimi ranami wyleczyłeś nasze rany, daj mi, który
bardzo zgrzeszyłem przed Tobą, łzy rozrzewnienia, zjednocz moje
ciało z wonią Twego życiodajnego Ciała, i pociesz moją duszę
Twoją najdroższą Krwią, w goryczy, którą napoił mnie wróg,
podnieś mój umysł do Ciebie, gdyż upadłem, więc wyprowadź mnie
z przepaści zguby, nie mam nawet pokuty, nie ma rozrzewnienia, nie
mam łez pocieszenia, prowadzących dzieci do swego dziedzictwa. Mój
rozum jest zamroczony przez żądze życiowe, nie mogę spojrzeć na
Ciebie w chorobie, nie mogę ogrzać się łzami miłości do Ciebie.
Jednak, Władco Panie Jezu Chryste, skarbnico dóbr, daj mi pokutę i
serce miłujące ku zyskaniu Twego serca. Daj mi Twoją łaskę i
odnów we mnie postać Twego obrazu. Porzuciłem Ciebie, ale Ty nie
porzucaj mnie, wyjdź na poszukiwanie mnie, zaprowadź na Twoje
pastwiska i zalicz mnie do owiec Twojej wybranej owczarni, wychowaj
mnie z nimi na łąkach Boskich Twoich Tajemnic, dla modlitw
przeczystej Twojej Matki w wszystkich Twoich świętych.

Chór: Amen.

Inna modlitwa do Pana naszego Jezusa Chrystusa:

Tobie, Panie, jedynemu dobremu i niepamiętającemu winy, wyznają
moje grzechy, do Ciebie przypadam, niegodny, wołając: Zgrzeszyłem,
Panie, zgrzeszyłem, nie jestem godzien spojrzeć na wysokość
niebios z powodu wielości moich nieprawości. Jednak mój Panie,
Panie, daj mi łzy rozrzewnienia, jedyny dobry i miłosierny, abym
nimi ubłagał Ciebie, został oczyszczony przed kresem życia z
wszelkiego grzechu, mam bowiem przejść na straszne i groźne
miejsce, rozłączenie z ciałem i mnóstwo na mnie napada mrocznych i
nieludzkich demonów, i nikt nie pospieszy mi na pomoc, ani też nie
wybawi mnie. Przeto przypadam do Twojej łaskawości, nie wydawaj mnie
moim wrogom, ani też niech nie pochwalą się mną moi przeciwnicy
jako zdobyczą, dobry Panie, i niech nie powiedzą: Trafił w nasze
ręce i został nam wydany. Niech też nie zapomnę, Panie, Twoich
łask i nie odpłacaj mi według moich nieprawości, i nie odwracaj
ode mnie Twego oblicza, ale Ty, Panie, ukarz mnie w Twoim
miłosierdziu i łasce, aby nie cieszył się mój wróg, ale wygaś
jego zakusy na mnie i zniszcz całe jego działanie, i daj mi do
Ciebie prostą drogę, dobry Panie, ponieważ chociaż zgrzeszyłem,
to jednak nie pobiegłem do innego lekarza i nie wyciągam mojej ręki
do obcych bogów. Nie odrzucaj więc mojej modlitwy, ale usłysz mnie
w Twojej łaskawości i umocnij moje serce Twoją bojaźnią, i niech
będzie na mnie Twoja łaska, Panie, jak ogień spal moje nieczyste
zamiary. Albowiem Ty jesteś, Panie, Światłością ponad wszelką
światłość, pokojem ponad wszelki pokój, życiem prawdziwym i
zbawieniem trwającym na wieki wieków.

Chór: Amen.

Modlitwa do świętego Mikołaja:

Najświętszy Mikołaju, łaskawy wybrańcu Pana, gorący nasz
orędowniku i zawsze w kłopotach szybki pomocniku, pomóż mi
grzesznemu i zniechęconemu w tym życiu, ubłagaj Pana Boga, aby dał
mi odpuszczenie wszystkich moich grzechów, które popełniłem od
mojej młodości w całym moim życiu czynem, słowem, myślami i
wszystkimi moimi zmysłami, i w odejściu mojej duszy pomóż mi,
nieszczęsnemu, ubłagaj Pana Boga, Stwórcę wszystkich stworzeń,
aby wybawił mnie z powietrznych komór celnych i wiecznej męki, abym
zawsze wysławiał Ojca i Syna, i Świętego Ducha, i Twoje
miłosierne orędownictwo, teraz i zawsze, i na wieki wieków.

Chór: Amen.

Modlitwa za chorych:

Władco Wszechmocny, Królu Święty, karzący i nie zabijający,
umacniający upadających i podnoszący zrzuconych, uleczający
cielesne słabości ludzi, modlimy się do Ciebie, Boże nasz,
nawiedź Twoim miłosierdziem tych chorych Twoich sług i przebacz im
wszelki grzech dobrowolny i mimowolny. O, Panie, ześlij z niebios
Twoją uleczającą moc, dotknij ich ciał, wygaś gorączkę, ukróć
cierpienie i wszelką niemoc kryjącą się w nich, bądź Lekarzem
Twoich sług, podnieś ich z łoża boleści i łoża słabości
całych i doskonałych, daj ich Twemu Kościołowi zadowolonych i
spełniających Twoją wolę. Albowiem Ty litujesz się i zbawiasz
nas, Boże nasz, i Tobie chwałę oddajemy, Ojcu i Synowi, i
Świętemu Duchowi, teraz i zawsze, i na wieki wieków.

Chór: Amen.

Modlitwa na wszelką prośbę:

Wejrzyj, Władco Przyjacielu człowieka, Twoim miłosiernym okiem na
Twego sługę N. i usłysz nasze modlitwy, zanoszone z wiarą,
albowiem sam powiedziałeś: „Wszystko, o co prosicie, wierzcie, że
otrzymacie, a stanie się wam”, a także: „Proście i
otrzymacie”, przeto i my, chociaż i niegodni, mając nadzieję w
Twoim miłosierdziu, prosimy: Daj Twoją łaskę Twemu słudze N. i
spełnij jego dobre pragnienia, aby w pokoju i zdrowiu, i
pomyślności wszystkie dni jego życia zachowaj, i Tobie chwałę
oddajemy, Ojcu i Synowi, i Świętemu Duchowi, teraz i zawsze, i na
wieki wieków.

Chór: Amen.

Kapłan: Oto mądrość! Najświętsza Bogurodzico, zbaw nas!

Chór:  Czcigodniejszą od Cherubinów i bez porównania
chwalebniejszą od Serafinów, któraś bez zmiany Boga Słowo
zrodziła, Ciebie, prawdziwą Bogurodzicę, wysławiamy.

Kapłan: Chwała Tobie, Chryste Boże, Nadziejo nasza, chwała Tobie!

Chór: Chwała Ojcu i Synowi, i Świętemu Duchowi, i teraz, i zawsze,
i na wieki wieków. Amen. Panie, zmiłuj się (trzy razy).
Pobłogosław!

Kapłan: Chrystus, prawdziwy Bóg nasz, dla modlitw Przeczystej swojej
Matki, świętych teoforycznych ojców naszych, świętych i
wszystkich świętych, zmiłuje się nad nami i zbawi nas, bo jest
dobrym i Przyjacielem człowieka.

Chór: Amen. Panie, zmiłuj się (trzy razy).
