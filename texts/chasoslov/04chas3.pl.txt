TRZECIA GODZINA.

Kapłan: Błogosławiony Bóg nasz, w każdym czasie, teraz i zawsze,
i na wieki wieków.

Amen. Chwała Tobie, Boże nasz, chwała Tobie.

Królu Niebieski, Pocieszycielu, Duchu Prawdy, który wszędzie
jesteś i wszystko napełniasz, Skarbnico dóbr i Dawco życia,
przyjdź i zamieszkaj w nas, i oczyść nas z wszelkiej zmazy, i zbaw,
o Dobry, dusze nasze.

Święty Boże, Święty Mocny, Święty Nieśmiertelny, zmiłuj się
nad nami (trzy razy i trzy pokłony).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Najświętsza Trójco, zmiłuj się nad nami, Panie, zgładź grzechy
nasze, Władco, przebacz nieprawości nasze, Święty, nawiedź nas i
ulecz niemoce nasze, dla imienia Twego.

Panie, zmiłuj się (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Ojcze nasz, któryś jest w niebiosach, święć się imię Twoje,
przyjdź królestwo Twoje, bądź wola Twoja, jako w niebie tak i na
ziemi, chleba naszego powszedniego daj nam dzisiaj i odpuść nam winy
nasze, jako i my odpuszczamy winowajcom naszym, i nie wwódź nas w
pokuszenie, ale zbaw nas ode złego.

Kapłan: Albowiem Twoje jest królestwo i moc, i chwała, Ojca i Syna,
i Świętego Ducha, teraz i zawsze, i na wieki wieków.

Także: Amen. Panie, zmiłuj się (dwanaście razy). Chwała, i teraz.

Przyjdźcie, pokłońmy się Królowi naszemu Bogu. Przyjdźcie,
pokłońmy się i przypadnijmy do Chrystusa, Króla naszego i Boga.
Przyjdźcie, pokłońmy się i przypadnijmy do samego Chrystusa,
Króla i Boga naszego.

PSALM 16

Usłysz, Panie, słuszność moją, zważ na błaganie moje,
wysłuchaj modlitwę moją z warg nieobłudnych. Sprzed oblicza Twego
niech sąd o mnie wyjdzie, oczy Twoje niech oglądają to, co prawe.
Badałeś serce moje, nawiedziłeś nocą, doświadczyłeś mnie i nie
znalazła się we mnie nieprawość. Albowiem usta moje nie głoszą
dzieł ludzkich, ze względu na słowa ust Twoich wystrzegałem się
dróg okrucieństwa. Umocnij kroki moje na ścieżkach Twoich, aby nie
zachwiały się stopy moje. Wezwałem, bo słuchasz mnie, Boże,
nakłoń ucho Twoje ku mnie i usłysz słowa moje. Okaż miłosierdzie
Twoje, wybawiający mających nadzieję w Tobie od przeciwników
prawicy Twojej. Strzeż mnie, Panie, jak źrenicy oka, w cieniu
skrzydeł Twoich ukryj mnie przed obliczem bezbożnych, którzy
napadają na mnie, wrogowie otaczają duszę moją. Obrośli swym
tłuszczem, usta ich mówią butne słowa. Ci, którzy mnie
wypędzili, otoczyli mnie, zwrócili oczy swoje, aby powalić mnie na
ziemię. Otoczyli mnie jak lew gotowy na łów i jak lwiątko czające
się w kryjówce. Powstań, Panie, uprzedź ich i powal ich, wybaw
duszę moją od bezbożnych, oręż Twój od wrogów ręki Twojej.
Panie, oddziel mnie od ludzi małych na ziemi, mających los w tym
życiu, których brzuch napełniasz ze skarbnic Twoich. Nasycisz
synów i zostaną resztki dla niemowląt Twoich. Ja zaś ukaże się w
sprawiedliwości Twojej przed obliczem Twoim, nasycę się, gdy
objawisz mi chwałę Twoją.

PSALM 24

Ku Tobie, Panie, wznoszę duszę moją, Boże mój, w Tobie mam
nadzieję, niech nie zawstydzę się na wieki, niech też nie śmieją
się ze mnie wrogowie moi, albowiem wszyscy ufający Tobie nie
doznają wstydu. Niech doznają wstydu ci, którzy czynią
nieprawość. Ukaż mi, Panie, drogi Twoje i naucz mnie ścieżek
Twoich. Skieruj mnie ku prawdzie Twojej i naucz mnie, albowiem Ty
jesteś Bogiem, Zbawcą moim, i w Tobie mam nadzieję dzień cały.
Wspomnij na zmiłowania Twoje, Panie, i na miłosierdzie Twoje,
albowiem trwa od wieku. Grzechu młodości mej i niewiedzy mojej nie
pamiętaj, z miłosierdzia Twego wspomnij mnie Ty, ze względu na
łaskawość Twoją, Panie. Dobry i prawy jest Pan, przeto położył
Zakon grzeszącym w drodze. Skieruje pokornych na sąd, nauczy
pokornych dróg swoich. Wszystkie drogi Pańskie miłosierdzie i
prawda, dla poszukujących Jego Przymierza i świadectw Jego. Przez
wzgląd na imię Twoje, Panie, oczyść grzech mój, jest bowiem
wielki. Który to człowiek, co boi się Pana? Zakon położy mu na
drodze, którą wybrał. Dusza jego zamieszka w szczęściu, a
potomstwo jego odziedziczy ziemię. Władza Pana nad lękającymi się
Go i objawi im Przymierze swoje. Oczy me zawsze zwrócone są ku Panu,
albowiem On wyrwie z sieci nogi moje. Wejrzyj na mnie i zmiłuj się
nade mną, albowiem jestem samotny i ubogi. Udręki serca mego
pomnożyły się, wyprowadź mnie z mych niedoli. Zobacz pokorę moją
i trud mój, i odpuść wszystkie grzechy moje. Zobacz wrogów moich,
jak się rozmnożyli, i znienawidzili mnie nienawiścią nieprawych.
Zachowaj duszę moją i wybaw mnie, abym nie zawstydził się,
albowiem w Tobie mam nadzieję. Niewinni i prawi przylgną do mnie,
bowiem w Tobie mam nadzieję, Panie. Wybaw, Boże, Izraela, ze
wszystkich utrapień jego.

PSALM 50

Zmiłuj się nade mną, Boże, w wielkim miłosierdziu Twoim, w
ogromie litości Twojej oczyść nieprawość moją. Obmyj mnie
zupełnie z nieprawości mojej i z grzechu mego oczyść mnie.
Albowiem znam nieprawość moją i grzech mój zawsze jest przede
mną. Tylko przeciw Tobie jednemu zgrzeszyłem i zło uczyniłem przed
Tobą, niech usprawiedliwię się w słowach Twoich, i zwyciężę,
gdy będziesz mnie sądził. Oto bowiem poczęty jestem w
nieprawościach i w grzechu zrodziła mnie matka moja. Oto Ty kochasz
prawdę, nieznaną i ukrytą mądrość Twoją objawiłeś mi. Pokrop
mnie hyzopem i będę oczyszczony, obmyj mnie i nad śnieg wybieleję.
Daj mi usłyszeć radość i wesele, a rozradują się kości
upokorzone. Odwróć oblicze Twoje od grzechów moich i wszystkie
nieprawości moje oczyść. Serce czyste stwórz we mnie, Boże, i
ducha prawego odnów w mym wnętrzu. Nie odrzucaj mnie od oblicza
Twego i Ducha Twego Świętego nie odbieraj mi. Przywróć mi radość
ze zbawienia Twego i duchem władczym umocnij mnie. Nauczę nieprawych
dróg Twoich i niegodziwi nawrócą się do Ciebie. Wybaw mnie od
krwi, Boże, Boże zbawienia mego, rozraduje się język mój w
sprawiedliwości Twojej. Panie, wargi moje otwórz i usta moje będą
głosić chwałę Twoją. Albowiem jeśli zapragnąłbyś ofiary,
dałbym ją Tobie, ale Ty nie chcesz całopalenia. Ofiarą Bogu jest
duch skruszony, serca skruszonego i pokornego Bóg nie odrzuci.
Obdarz, Panie, łaskawością Twoją Syjon i niech zostaną odbudowane
mury jerozolimskie. Wtedy zechcesz przyjąć ofiarę sprawiedliwości,
dary i całopalenia, wtedy złożą na ołtarzu Twoim cielce.

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Alleluja. Alleluja. Alleluja, chwała Tobie, Boże (trzy razy). Panie,
zmiłuj się (trzy razy).

Jeśli śpiewamy Bóg i Pan, to mówimy: Chwała. Troparion dnia.

I teraz. Teotokion: Bogurodzico, Ty jesteś prawdziwą latoroślą,
która zrodziła nam owoc żywota, do Ciebie modlimy się, módl się,
Władczyni, z Apostołami i wszystkimi świętymi, aby zmiłowano się
nad duszami naszymi.

Jeśli zaś śpiewamy Alleluja, to mów troparion, ton 6:

Panie, który Najświętszego Twego Ducha o trzeciej godzinie na Twych
Apostołów zesłałeś, nie odbieraj Go nam, Dobry, lecz odnów nas,
modlących się do Ciebie.

Stichos 1: Serce czyste stwórz we mnie, Boże, i ducha prawego odnów
we wnętrzu moim.

Stichos 2: Nie odrzucaj mnie od oblicza swego, i Ducha Twego
Świętego nie odbieraj mi.

Po każdym stichosie śpiewamy: Panie, który Najświętszego Twego
Ducha, cały troparion do końca, i kłaniamy się po jednym razie.

Także: Chwała, i teraz. Teotokion: Bogurodzico, Ty jesteś
prawdziwą latoroślą.

Pan Bóg błogosławiony, błogosławiony Pan z dnia na dzień,
pospieszy ku nam Bóg zbawienia naszego, Bóg nasz, Bóg zbawiający.

Święty Boże, Święty Mocny, Święty Nieśmiertelny, zmiłuj się
nad nami (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen.

Najświętsza Trójco, zmiłuj się nad nami, Panie, zgładź grzechy
nasze, Władco, przebacz nieprawości nasze, Święty, nawiedź nas i
ulecz niemoce nasze, dla imienia Twego.

Panie, zmiłuj się (trzy razy).

Chwała Ojcu i Synowi, i Świętemu Duchowi, i teraz, i zawsze, i na
wieki wieków. Amen. Ojcze nasz.

Kapłan: Albowiem Twoje jest królestwo i moc, i chwała, Ojca i Syna,
i Świętego Ducha, teraz i zawsze, i na wieki wieków.

Amen.

Kontakion święta lub świętego.

Jeśli jest post, to mówimy tropariony, ton 8:

Błogosławiony jesteś, Chryste Boże nasz, któryś rybaków
uczynił mędrcami, zesławszy im Ducha Świętego i przez nich
złowiłeś świat cały, Przyjacielu człowieka, chwała Tobie.

Chwała. Szybką i znaną pociechę daj Twoim sługom, Jezusie, gdy
zasmucony jest nasz duch, nie rozłączaj się od naszych dusz w
boleściach, nie oddalaj się od naszych myśli w kłopotach, ale
zawsze nas uprzedź. Zbliż się do nas, zbliż się wszędzie
będący! Jak zawsze jesteś z Twoimi aniołami, tak i zjednocz się z
pragnącymi Ciebie, Szczodry, abyśmy zjednoczeni Tobie śpiewali i
wysławiali Najświętszego Twego Ducha.

I teraz. Nadziejo, orędowniczko i ucieczko chrześcijan, murze
niezwyciężony, cichą przystanią słabnących jesteś Ty,
najświętsza Bogurodzico! Jako nieustannie zbawiająca świat Twoją
modlitwą, pamiętaj i o nas, przez wszystkich sławiona Dziewico.

Panie, zmiłuj się (czterdzieści razy).

Chryste Boże, który w każdym czasie i w każdej godzinie, na niebie
i na ziemi jesteś sławiony i wywyższany, wielce cierpliwy, wielce
miłosierny i łaskawy, który kochasz sprawiedliwych i miłujesz
grzeszników, który wszystko wzywasz do zbawienia ze względu na
obiecane przyszłe dobra, sam, Panie, przyjmij nasze modlitwy w tej
godzinie zanoszone do Ciebie i skieruj nasze życie na drogę Twych
przykazań, uświęć nasze dusze, oczyść ciała, kieruj myślami i
oczyść zamysły. Wybaw nas ze wszelkiego utrapienia, zła i chorób,
otocz nas świętymi Twymi aniołami, abyśmy pod ich strażą i
opieką osiągnęli jedność wiary i poznanie niedostępnej Twojej
chwały, albowiem błogosławiony jesteś na wieki wieków. Amen.

Panie, zmiłuj się (trzy razy). Chwała, i teraz. Czcigodniejszą od
Cherubinów i bez porównania chwalebniejszą od Serafinów, któraś
bez zmiany Boga Słowo zrodziła, Ciebie, prawdziwą Bogurodzicę,
wysławiamy. W imię Pańskie pobłogosław, ojcze!

Kapłan: Panie Jezu Chryste, Boże nasz, dla modlitw świętych ojców
naszych zmiłuj się nad nami.

Amen.

Jeśli jest Wielki Post, to czynimy pokłony, jak to już ukazano (s.
).

Po skończeniu pokłonów odmawiamy modlitwę św. Makarego

Władco Boże, Ojcze wszechwładny, Panie Synu Jednorodzony, Jezu
Chryste i Święty Duchu, jedno Bóstwo, jedna Mocy, zmiłuj się nade
mną grzesznym i według Twoich wyroków zbaw mnie, niegodnego Twego
sługę, albowiem błogosławiony jesteś na wieki wieków. Amen.

Koniec trzeciej godziny.
