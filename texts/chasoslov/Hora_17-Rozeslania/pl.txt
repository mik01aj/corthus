TROPARIONY ROZESŁANIA CAŁEGO TYGODNIA.

W niedzielę wieczorem, bezcielesnym:

Troparion, ton 4: Wielcy wodzowie niebieskich zastępów, modlimy się
zawsze do was my niegodni, abyście waszymi modlitwami odgrodzili nas
cieniem skrzydeł niematerialnej waszej chwały, zachowując nas
gorliwie przypadających i wołających: Wybawcie nas z nieszczęść
jako przełożeni wyższych mocy.

Teotokion, ton 4: Wielki wódz zastępów Gabriel wychowanej w
świątyni, w Świętym świętych, przyodzianej w wiarę i przedziwne
dziewictwo, przyniósł z niebios pozdrowienie i słowo radości:
Raduj się, Błogosławiono, raduj się, Wysławiono, Pan z Tobą.

W poniedziałek wieczorem, Poprzednikowi:

Troparion, ton 2: Wspomnieniu sprawiedliwego towarzyszą pochwały,
tobie zaś, Poprzedniku Pański, wystarczy Jego świadectwo. Ty
naprawdę jesteś największym z proroków, bowiem zostałeś uznany
godnym ochrzcić w falach Przepowiedzianego. Cierpiałeś więc za
prawdę z radością, i będąc w otchłani zwiastowałeś wcielonego
Boga, który gładzi grzech świata i okazuje nam wielkie
miłosierdzie.

Teotokion, ton 2: Przez Ciebie, Bogurodzico zawsze Dziewico, staliśmy
się wspólnikami natury Bożej, urodziłaś nam bowiem wcielonego
Boga, przeto godnie Ciebie wszyscy pobożnie uwielbiamy.

We wtorek wieczorem, czcigodnemu krzyżowi:

Troparion, ton 1: Zbaw, Panie, lud Twój i pobłogosław dziedzictwo
Twoje, zwycięstwem prawowiernych nad przeciwnikami obdarzaj i przez
Krzyż Twój ochraniaj społeczność Twoją.

Stauroteotokion, ton 1: Mając Twoje orędownictwo, Przeczysta, i
Twoimi modlitwami wybawiani z kłopotów, wszędzie chronieni krzyżem
Twego Syna, godnie Ciebie wszyscy pobożnie uwielbiamy.

W środę wieczorem, świętym apostołom:

Troparion, ton 3: Święci apostołowie, módlcie się do
miłosiernego Boga, aby dał odpuszczenie grzechów naszym duszom.

Także św. Mikołajowi:

Troparion, ton 4: Przez prawdziwość twych czynów, ojcze i
arcypasterzu Mikołaju, stałeś się regułą wiary dla twej
owczarni, wzorem cichości, nauczycielem wstrzemięźliwości, dlatego
swą pokorą zdobyłeś wywyższenie, ubóstwem bogactwo, proś
Chrystusa Boga o zbawienie naszych dusz.

Teotokion, ton 4: Bogurodzico Dziewico, jedyna Czysta, jedyna
Błogosławiona, poznaliśmy Słowo Ojca, Chrystusa Boga naszego, w
Ciebie wcielonego, przeto nieustannie Ciebie opiewając uwielbiamy.

W czwartek wieczorem, czcigodnemu krzyżowi:

Troparion, ton 1: Zbaw, Panie, lud Twój i pobłogosław dziedzictwo
Twoje, zwycięstwem prawowiernych nad przeciwnikami obdarzaj i przez
Krzyż Twój ochraniaj społeczność Twoją.

Stauroteotokion, ton 1: Mając Twoje orędownictwo, Przeczysta, i
Twoimi modlitwami wybawiani z kłopotów, wszędzie chronieni krzyżem
Twego Syna, godnie Ciebie wszyscy pobożnie uwielbiamy.

W piątek wieczorem:

Apostołowie, męczennicy i prorocy, hierarchowie, asceci i
sprawiedliwi, dobry bój stoczyliście i wiarę zachowaliście,
odwagę mając przed Zbawcą módlcie się za nas do Niego jako do
łaskawego, prosimy, aby zbawione zostały nasze dusze.

Pamiętaj, Panie, jako łaskawy, o Twoich sługach, i jeśli w życiu
zgrzeszyli, przebacz, nikt bowiem nie jest bezgrzeszny, tylko Ty,
który masz moc dać odpoczynek zmarłym.

Teotokion: Święta Matko niewypowiedzianej Światłości, czcząc
Ciebie pieśniami anielskim, pobożnie uwielbiamy.
