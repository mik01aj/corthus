W CZWARTEK WIECZOREM,

do: Panie, wołam do Ciebie, dodajemy stichery ku czci krzyża, ton 7:

Prosomion: Nie zabraniając.

Stichos: Jeśli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Aby człowieka uczynić bogiem, człowiekiem stałeś się
najłaskawszy Chryste i ukrzyżowany zostałeś, chwała Mocy Twojej.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Gdy zgromadzenie żydowskie skazało Ciebie na krzyż, Jezu, ziemia
zatrzęsła się i słońce skryło swoją światłość.

Stichos: Od straży porannej do nocy, od straży porannej niech Izrael
ma nadzieję w Panu.

Cierniem zgromadzenie nieprawych ukoronowało Ciebie, Nieśmiertelny,
ciernie oszustwa z korzeniem wyrąbując, Królu Święty.

Także z Menei stichery ku czci świętego. Chwała. Świętemu,
jeśli jest. I teraz. Stauroteotokion według tonu. Jeśli nie ma
Menei, to inne stichery ku czci Najświętszej Bogurodzicy.

Prosomion: Dzisiaj czuwa Judasz.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Widząc rozpostartego na drzewie Baranka pośrodku dwóch łotrów,
nieskalana Owieczka i Dziewica wołała: Biada mi, najsłodsze moje
Dziecię! Cóż to za przedziwny i przesławny cud? Jakże Ciebie
nieprawe zgromadzenie na krzyżu podniosło i żółcią napoiło,
który manną nasyciłeś ludzi?

Stichos: Chwalcie Pana wszystkie narody, wysławiajcie Go wszyscy
ludzie.

Gdy Ciebie na krzyżu przygwożdżonego Dziewica i Matka Twoja
ujrzała na miejscu Czaszki, Chryste mój, skazanego przez
przestępczy sąd żydowski, wołała: Biada mi, Synu mój umiłowany!
Cóż to za przedziwny widok? Jakże Ciebie do krzyża
przygważdżają nierozumne hebrajskie dzieci, Pana wszystkich?

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Jedyną Ciebie, najświętsza Władczyni, po zrodzeniu poznaliśmy
wszyscy jako Dziewicę, a Ty bez nasienia zrodzonego przez Ciebie
widząc na krzyżu z przygwożdżonymi rękoma, płacząc wołałaś,
Przeczysta: Dobrowolnie umierasz, wielce cierpliwy, wybawiając ze
śmierci wszystkich śpiewających Tobie.

Chwała, i teraz. Stauroteotokion: Władczyni najświętsza Dziewico,
która zrodziłaś Pana z miłosierdzia przygwożdżonego na krzyżu i
toczącego światu strumienie życia, ubłagaj Go, aby zbawił dusze
nasze, Ciebie bowiem jedyną mamy wierni jako ucieczkę, mur obronny i
wspomożenie, przeto przybiegamy pod opiekę Twoją.

Także: Pogodna Światłości. Prokimenon dnia, i: Pozwól, Panie, w
wieczór ten.

Na stichownie stichery ku czci krzyża, ton 7. Prosomion:

Nie jest już nam zabronione drzewo życia, jako nadzieję mającym
krzyż Twój, Panie, chwała Tobie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Powieszony zostałeś na drzewie, Nieśmiertelny, i zniszczyłeś
sieci diabła, Panie, chwała Tobie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Chwała Tobie, Chryste Boże, Apostołów chwało,
męczenników radości , którzy głosili Trójcę jednoistotną.

Chwała, i teraz. Stauroteotokion: Gdy Nieskalana ujrzała Ciebie na
krzyżu dobrowolnie przygwożdżonego, płacząc opiewała władzę
Twoją.

Także: Teraz pozwalasz odejść. Trisagion. Po: Ojcze nasz,
tropariony, ektenia i rozesłanie.

W CZWARTEK NA POWIECZERZU,

Kanon do Najświętszej Bogurodzicy. Ton 7.

Pieśń 1

Hirmos: Głębią morza Pan pokrył faraona z rydwanami, krusząc w
wojnach wysoko podniesioną prawicę, śpiewajmy Jemu, albowiem się
wysławił.

Zobaczywszy zbliżający się koniec życia mego, Władczyni, wołam:
Ty daj mi oczyszczenie grzechów, Oblubienico Boża.

Przybiegłszy do otchłani łaskawości Twojej, wołam: Władczyni
łaskawa, wybaw mnie z wszelkiej męki.

Chwała. Władczyni, przyjmij nas z wiarą przybiegających do Ciebie
i daj wybawienie z pokus oraz trosk.

I teraz. Ty upadłą Adamową arkę proroczo przywróciłaś, Zbawcę
i Boga w łonie nosząc, Przeczysta.

Pieśń 3

Hirmos: Umocnił się wiarą Chrystusowy Kościół, niebo nieustannie
pieśniami woła śpiewając: Święty jesteś, Panie, i Tobie śpiewa
duch mój.

Ty, która Boga i Władcę niewypowiedzianie poczęłaś, mnie
ogarniętego przez burzę grzechów wybaw z nich i zbaw mnie,
Przeczysta.

Mnie, ogarniętego przez noc nieprzystojnych grzechów, oświeć
promieniami pokuty, Dziewico, zawsze pozwalając mi czynić dzieła
Światłości.

Chwała. Ty, która zrodziłaś chleb niebieski, Bogurodzico,
karmiący serca wszystkich wiernych, nasyć spragnioną moją duszę
pełną namiętności.

I teraz. Umocniłem się, Boże, Twoje zrodzenie poznając i
wzbogacając się o wspomnienie, Dziewico, wołający: Święty
jesteś, Panie, zbawiający dusze nasze.

Pieśń 4

Hirmos: Usłyszałem wieść od Ciebie i uląkłem się, poznałem
dzieła Twoje i przeraziłem się.

Wzdychając przed Tobą, Władczyni, i wołając gorliwie z rozumu
mego, obyś nie pogardziła mną, ani też zawstydziła.

Spal rozkoszy cielesnych, tkwiący cierń w nieszczęsnej mojej duszy,
Władczyni, która zrodziłaś ogień Boży.

Chwała. Daj mi grzechów odpuszczenie, pobłogosławiona Czysta, i
wybaw z wiecznej i strasznej męki.

I teraz. Słowo w Tobie zamieszkawszy, Przeczysta, naturę moją
odnowiło, upadłą przez przestępstwo.

Pieśń 5

Hirmos: Od poranku duch mój czuwa przed Tobą, Boże, bowiem
Światłością jesteś i Twoje rozkazy są uleczeniem sług Twoich,
Przyjacielu człowieka.

Upodobniłem się do bezrozumnych zwierząt, nieszczęsny, który
żądzami bezrozumnymi ciało moje zniewoliłem, Ty daj mi powstanie,
Bogurodzico.

Zmiłuj się nade mną, który zgrzeszyłem bardziej od innych ludzi i
przybiegam do Twojej gorącej opieki, Bogurodzico Dziewico, wyrwij
mnie z mąk.

Chwała. Tych, którzy Ciebie wyznają jako Bogurodzicę, Matko
Dziewico, uczyń godnymi otrzymania nieprzemijającego królestwa i
pokarmu, przez Ciebie, Matko Boża.

I teraz. Błogosławiona i wysławiona Matko nieznająca męża,
umarłą przez grzechy duszę moją i zgarbioną przez niepowstrzymane
żądze ożyw.

Pieśń 6

Hirmos: Jonasz z wnętrza otchłani zawołał: „Wyprowadź ze
zniszczenia życie moje”, my zaś do Ciebie wołamy: „Wszechmocny
Zbawco, zmiłuj się nad nami”.

Ogarnęła mnie burza grzechów, Dziewico, i prowadzi do rozpaczy
zniszczenia, lecz wyciągnij do mnie pomocną rękę, mocną i
wszechmocną.

Olej gorącego miłosierdzia, który jest w Tobie, rozlej na mnie,
Władczyni, i wybaw z grzechów, wyrwij z ognia wiecznego.

Chwała. Ty, która rozwiązałaś cierpienia Ewy, Dziewico, przez
zrodzenie Twoje przeczyste, rozwiąż też cierpienia pełnej żądz
mojej duszy i ciała.

I teraz. Wysławiasz w pieśniach wcielonego w Ciebie Boga i płaczesz
widząc Go podniesionego na krzyżu, Matko Dziewico czysta i
nieskalana.

Także: Panie, zmiłuj się, trzy razy. Chwała, i teraz.

Katyzma poetycka, ton 7:

Owoc łona Twego, Czysta, krzyż postawił na krańcach świata i ze
zniszczenia świat wybawi, przeto Ciebie jako chwalebną uwielbiamy.

Pieśń 7

Hirmos: Do pieca ognistego wrzucone czcigodne dzieci ogień na rosę
przemieniły, śpiewając tak wołały: Błogosławiony jesteś, Panie
Boże ojców naszych.

Za grzechy moje umnożyła się kara, zasługuję na Sąd, Czysta,
przypadam do Ciebie i wołam: Przed końcem życia daj mi oczyszczenie
i łzy rozrzewnienia, i poprawę zwyczajów.

Słabego okropnie przez skalanie grzechami, Czysta, i zmierzającego
ku rozpaczy grobu jako rodząca Życie wszystkich, Przeczysta, ożyw
czynami Bożymi.

Chwała. Bogurodzico łaskawa, z wiarą przyzywających Twoją łaskę
zawsze żywą, z duchowej śmierci wybawiającą, uczyń godnymi
królestwa przeczystymi Twoimi modlitwami.

I teraz. Niezgłębione zrodzenie Dziewicy wysławiamy, przez które
wybawiliśmy się ze śmierci rodząc się ku niezniszczalności,
wołając: Błogosławiony jesteś, Panie Boże ojców naszych.

Pieśń 8

Hirmos: Jedynemu niemającemu początku Królowi Chwały, którego
błogosławią niebieskie moce i drżą zastępy anielskie,
śpiewajcie kapłani, ludzie błogosławcie Go na wieki.

Spala mnie piec rozkoszy, Dziewico, i ogniem rozkoszy zżera, uprzedź
i modlitewną Twoją rosą wygaś go, dając duszy mojej mocną
osłodę.

Duszę skalałem i zniszczyłem ciało rozkoszami, nurzając się w
nich i stałem się pośmiewiskiem ludzi i śmiechem wrogów.
Władczyni Bogurodzico, pomocną bądź mi.

Chwała. Boga, którego zrodziłaś, Dziewico, ubłagaj, aby zesłał
zbawienie z wiarą czczącym Ciebie, zniszczenie trosk i szybką
przemianę okropnych słabości, i łaskę wieczną.

I teraz. Bogu, który stworzył Adama na obraz i w naturze jego sam
przyszedł, rozwiązując pierwszą klątwę, śpiewajcie kapłani
Panu i wywyższajcie Go na wieki.

Pieśń 9

Hirmos: Opiewana przez wszystkich niebiosa przewyższyła, bez
nasienia poczęła niemające początku Słowo i wcielonego Boga
zrodziła ludziom, przeto Ciebie wszyscy uwielbiamy.

Pełna światłości Dziewico Matko Bogurodzico, nieszczęsną duszę
moją, okropnie omroczoną żądzami cielesnymi, światłością
modlitw Twoich ku bojaźni Bożej świetliście skieruj.

Popadłem w rozpacz przez mnóstwo grzechów, wątpię w swoje
zbawienie i pełen lęku przychodzę, Władczyni najświętsza: Twoją
łaskawość i miłosierdzie Twoje ześlij nam.

Chwała. Zrodzenie Twoje, Bogurodzico, przewyższające naturę,
zadziwia aniołów i przeraża ludzi, dla wszystkich bowiem jest
niewypowiedziane i niepojęte, opiewając je pobożnie Ciebie
sławimy.

I teraz. Obumarłe i zniszczalne szaty zdejmij ze mnie, Dziewico,
która zbawienia szatę wcielonego Słowa zrodziłaś ludziom, przeto
wszyscy Ciebie zawsze wielbimy.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy i rozesłanie.

W PIĄTEK RANO,

po pierwszej recytacji Psałterza katyzmy poetyckie ku czci krzyża,
ton 7:

Kościół śpiewa Tobie, Chryste Boże, ukrzyżowanemu na jodle,
cedrze i cyprysie, kłaniając się Tobie: Zwycięstwa wiernym daj ze
względu na Bogurodzicę i zmiłuj się nad nami.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Ty, który ze względu na mnie przecierpiałeś na krzyżu
przygwożdżenie, przyjmij moją odważną chwałę, Chryste Boże, i
zbaw mnie.

Chwała, i teraz. Stauroteotokion: Krzyżem Syna Twego chronieni,
Dziewico, unikamy ataków biesowskich, przeto Ciebie, Bogurodzico
Oblubienico dziewicza, godnie opiewając sławimy.

Po drugiej recytacji Psałterza katyzmy poetyckie, ton 7:

Jaśniejsze od ognia i bardziej skuteczne od płomienia drzewo krzyża
Twego pokazałeś, Chryste, spalające grzechy ludzi i oświecające
serca opiewających dobrowolne Twoje ukrzyżowanie, Chryste Boże,
chwała Tobie.

Stichos: Bóg nasz, Król nasz przed wiekami uczynił zbawienie
pośrodku ziemi.

Panie, Twego krzyża widząc podniesienie, zawsze przystępujemy z
wiarą w pieśniach i pieniach, całujemy go z bojaźnią i
radością: Uświęć sługi Twoje i daj pokój światu Twemu przez
jego okazanie, jedyny wielce miłosierny.

Stichos: Przedziwny jest Bóg w świętych swoich, Bóg Izraela.

Święci męczennicy, módlcie się, aby dano nam odpuszczenie
grzechów naszych i wybawienie z czekających nas mąk oraz gorzkiej
śmierci, prosimy was.

Chwała, i teraz. Stauroteotokion: Bogurodzica, czysta zawsze
Dziewica, na krzyżu widząc wiszącego Syna swego, jako Matka
płacząc wielbiła Jego budzące bojaźń wyniszczenie, nieznająca
męża Władczyni.

Po trzeciej recytacji Psałterza katyzmy poetyckie, ton 7:

Krzyż Twój czcigodny, Chryste, jest orężem pokoju i
niezwyciężonym zwycięstwem, którym zrzucani są niewidzialni
wrogowie, przeto dziękczynnie śpiewamy Tobie.

Ty, który osądzenie Adama drzewem krzyża uleczyłeś, ulecz nasze
skruszenia serdeczne i zbaw nas.

Chwała, i teraz. Stauroteotokion: Owoc łona Twego, Czysta, krzyż
postawił na krańcach świata i ze zniszczenia świat wybawi, przeto
Ciebie jako chwalebną uwielbiamy.

Kanon ku czci czcigodnego i życiodajnego krzyża Pańskiego,

mający akrostych: Chrystus na drzewie powstrzymał dawne oszustwo.
Poemat Józefa. Ton 7:

Pieśń 1

Hirmos: Bogu niszczącemu faraona w Morzu Czerwonym, pieśń
zwycięską śpiewamy, albowiem się wysławił.

Chrystus podnoszony na krzyżu przyciągnął do siebie wszystkich
ludzi i zrzucił wroga, który kiedyś wszystkich zrzucił.

Wodę życia, mój Jezu z życiodajnego Bogu wytoczyłeś i
uśmierciłeś wroga, Władco, sam będąc martwym.

Męczennikom: Modlitwę gorliwą za nami zanieście Chrystusowi,
cierpiętnicy, abyśmy wszyscy zostali wybawieni z budzącego bojaźń
Sądu.

Męczennikom: Upokorzyliście się ze względu na Chrystusa, mądrzy
męczennicy, i pełnego wroga zrzuciliście Bożą łaską.

Teotokion: Widząc zajaśniałego z Ciebie z wielkiej łaskawości,
Władczyni, na krzyżu wiszącym, płakałeś wysławiając Go.

Inny kanon do Najświętszej Bogurodzicy. Ton 7:

Hirmos ten sam.

Praojca Adama, który przez nieposłuszeństwo popadł w
zniszczalność, ożywiłaś przez zrodzenie w ciele Boga, Przeczysta.

Z radością słowa Gabriela wołamy do Ciebie, Czysta: Raduj się,
wszystkich nadziejo, Przeczysta. Raduj się, Oblubienico Boża.

Obumarły mój rozum ożyw życiodajnym działaniem z Ciebie zaiste
zrodzonego, przeczysta Dziewico.

Błogosławiący Ciebie z wiarą przez Boga jawnie jest
pobłogosławiony, bowiem Źródło błogosławieństw zrodziłaś,
jedyna przez wszystkich opiewana.

Pieśń 3

Hirmos: Umocnił się wiarą Chrystusowy Kościół, niebo nieustannie
pieśniami woła śpiewając: Święty jesteś, Panie, i Tobie śpiewa
duch mój.

Niecierpiętliwy z natury, jakże cierpisz mękę, który tchnąłeś
we mnie życie? Jakże umierasz na drzewie? Wielkie jest Twoje
miłosierdzie i cierpliwość, Zbawco.

Na krzyżu pośrodku łotrów niesprawiedliwie zostałeś podniesiony,
Słowo, i przez wiarę usprawiedliwiłeś tych, którzy poznali Ciebie
jako Stwórcę całego stworzenia, dobrowolnie cierpiącego.

Męczennikom: Cierpiąc struganie ciała, odcięcie nóg i rąk oraz
wszystkich członków, cierpiętnicy, staliście się godnymi chwały
za nami modląc się.

Męczennikom: Licznymi mękami zostaliście oświeceni w Bogu,
ogromną chwałę odziedziczyliście teraz, mądrzy, zawsze modląc
się za dusze nasze.

Teotokion: Odpuszczenie win naszych, czysta Dziewico, daj
macierzyńskimi Twoimi modlitwami, która zrodziłaś Człowieka, Boga
Słowo, który został przygwożdżony na krzyżu.

Inny kanon.

Hirmos ten sam.

Ciebie, Dziewico, obrazowo jako cień najświętszy Dawcy Zakony na
górze Bóg przedstawił, bowiem byłaś mieszkaniem uświęcającego
wszystkich.

Jako ziemię wszyscy rozumiemy Ciebie, święta Dziewico, która bez
nasienia nam zrodziłaś piękny kłos, Jezusa Chrystusa, karmiącego
z wiarą i miłością Ciebie błogosławiących.

Widziane było przyjście Boga Najwyższego, w Ciebie
niewypowiedzianie wcielonego, Dziewico, Ty bowiem byłaś Matką
królującego nad wszystkimi.

Umocniłem się rozważając Boże Twoje zrodzenie i wspomożeniem
Twoim, Dziewico, wzbogacam się, wołając: Święty jesteś, Panie
zbawiający dusze nasze.

Pieśń 4

Hirmos: Usłyszałem wieść od Ciebie i uląkłem się, poznałem
dzieła Twoje i przeraziłem się.

Jako najpiękniejsze kiść winogron na krzyżu podniesiony
zostałeś, Władco, radości wino tocząc, Przyjacielu człowieka.

Wielce bolesne ludzkie żądze wyciszyłeś zaiste, gdy dobrowolnie w
ciele Twoim cierpienie przyjąłeś, Władco.

Męczennikom: Strupy i rany otrzymali cierpiętnicy od wroga i okazali
się lekarzami dusz naszych.

Męczennikom: Uzbroiliście się przeciwko oprawcom, i
zwyciężyliście, cierpiętnicy, ukoronowani zostaliście koronami
zwycięstwa.

Teotokion: Bez nasienia zrodziłaś Słowo, Dziewico, które na
krzyżu łaską zwyciężyło zniszczenie.

Inny kanon.

Hirmos ten sam.

Habakuk ujrzał Ciebie, Przeczysta, jako górę ocienioną duchowym
oświeceniem, z Ciebie bowiem przyszedł wcielony Bóg.

Umacnia się zgromadzenie prawosławnych, opiewając Ciebie,
Najświętsza, jako Bożą Matkę, z aniołami wołając do Ciebie:
Raduj się.

Bity jest po twarzy Nestoriusz, nie chciał bowiem uznać Ciebie za
czystą Bogurodzicę, a Ty Boga zaiste zrodziłaś, Przeczysta.

Oblubieniec znalazł Ciebie jako piękną i jaśniejącą cnotami,
wcielił się w Ciebie i uczynił Bogurodzicą, Najczystsza.

Pieśń 5

Hirmos: Od poranku duch mój czuwa dla Ciebie, Boże, albowiem
Światłością jesteś i Twoje przykazania są uleczeniem sług
Twoich, Przyjacielu człowieka.

Podniesiony ciałem na krzyżu, Władco, całe stworzenie z jamy
okropnej niewiedzy wyprowadziłeś do poznania Ciebie, Przyjacielu
człowieka.

Na miejscu Czaszki postanowili ukrzyżować Ciebie ludzie nieprawi,
Jezu, który skruszyłeś głowę zgubnego węża.

Męczennikom: Powstrzymaliście toczenie się zła, Chrystusowi
męczennicy, Bożą krwią waszą i faraona prześladowcę w niej
utopiliście.

Męczennikom: Bezlitośnie obdzierani ze skóry, cierpiętnicy,
zniszczyliście oskarżeniem serca pełne marności i staliście się
zwycięzcami.

Teotokion: Bóg uświęcił łono Twoje, święta Czysta, i
zamieszkał w nim, a na krzyżu podniesiony stworzenie podniósł ze
sobą.

Inny kanon.

Hirmos ten sam.

Twoją wspaniałą, piękną, słodką i dobrą cnotę, Pani,
umiłował Władca i wcielił się w Ciebie.

Najświętsza i pełna światłości Bramo łaski, świat
najjaśniejszą Twoją światłością oświeciwszy, Dziewico, Tobie
śpiewających oświeć.

Ci, którzy wyznają Ciebie jako Bogurodzicę, Matko Boża, uczyń
godnymi nieprzemijającego królestwa i pokarmu, Boża Matko.

Okazałaś się świątynią wszystko widzącego i wszechwładnego,
Twoje bowiem łono znalazłszy czcigodniejszym od nieba wcielił się,
Bogurodzico najczystsza.

Pieśń 6

Hirmos: Jonasz z wnętrza otchłani zawołał: „Wyprowadź ze
zniszczenia życie moje”, my zaś do Ciebie wołamy: „Wszechmocny
Zbawco, zmiłuj się nad nami”.

Zjawiwszy się z miłosierdzia zmiłowań, Lekarz słabych uleczył
słabującą naturę ludzką krzyżem i cierpieniem swoim.

Przez drzewo dawno temu Adam został osądzony, a teraz przez drzewo
krzyża został usprawiedliwiony, otrzymał wejście do raju i
przyjął słodycz.

Śpiewamy Tobie, ukrzyżowanemu ciałem, wysławiamy ukoronowanego
cierniem i chwałą koronującego ludzi, Królu najłaskawszy.

Męczennikom: Cierpiętnicy odrzucili zgubne oszustwo bożków,
zostali wydani na męki i zmarli królują z Chrystusem.

Męczennikom: Ani prześladowania, ani głód, ani nagość, ani
nieszczęścia, ani też śmierć wcale was, Boży cierpiętnicy, nie
rozłączyły z miłością Chrystusową.

Teotokion: Wysławiasz w Ciebie wcielonego i opłakujesz na krzyżu
widząc podniesionego, do którego módl się, Dziewico nieskalana.

Inny kanon.

Hirmos ten sam.

Według natury Boskiej i ludzkiej zrodziłaś, Bogurodzico Dziewico,
żyjącego z ludźmi jedynego łaskawcę, który dał ludziom życie.

Emmanuela w dwóch naturach zrodziłaś, Bogurodzico, przedtem
doskonałe Słowo, Boga wcielonego, który daje nam zbawienie.

Arka chroniąca tablice Zakonu ukazywała Ciebie, Bogurodzico, która
Słowo Boże przyjęłaś w łonie swoim, wcielone ze względu na nas.

Anielskie języki nie mogą w pełni głosić chwały Twojej, Czysta,
my zaś teraz jako słudzy przyjąwszy słowa Gabriela, Tobie je
przynosimy: Raduj się.

Pieśń 7

Hirmos: Piec ognisty młodzieńcy dawno temu okazali toczącym rosę,
jedynego Boga opiewając i mówiąc: Wywyższany, chwalebny ojców
Bóg.

Łagodząc ciężar nieprawości moich podniesiony zostałeś na
krzyżu pośrodku nieprawych, najłaskawszy Panie, wywyższany ojców
Panie i Boże, błogosławiony jesteś.

Włócznią przebity w Boży bok Twój naprawiłeś upadek wyrosły z
boku, Zbawco, płomiennemu orężowi nakazując zawsze dawać mi
wejście do raju.

Męczennikom: Gwiazdami na wysokości firmamentu Kościoła
jesteście, męczennicy, stworzenie oświecacie światłością
cierpień i uzdrowień jaśnieniem.

Męczennikom: Księga przynosi zawsze zapisanych żywych męczenników
Pańskich, którzy zapisane Boże prawa gorliwie zachowali i bardzo
ucierpieli.

Teotokion: Najświętsza płakała widząc najświętsze Słowo,
które z Niej zajaśniało, podniesione na świętym krzyżu i
uświęcające ziemię.

Inny kanon.

Hirmos ten sam.

Będących w piecu ognistym Twoje zrodzenie wybawiło dawno temu,
teraz zaś nas wybaw, Nieskalana, którzy Jego nadprzyrodzonemu
przyjściu wołamy: Błogosławiony jesteś, Boże ojców naszych.

Boży Praojciec Twój Dawid Twoją chwałę opisał Dziewico i o Tobie
jawnie prorokował jako o Królowej stworzenia, stojącej po prawicy
Boga ojców naszych, Nieskalana.

Odnowiłaś naturę ludzi, Czysta, odnowieniem zrodzenia Twego, przeto
wołamy do Ciebie: Błogosławiony jest na wszystkie wieki, Pani, owoc
łona Twego.

Osądzonego Adama i trzymanego przez śmierć, Adam drugi przez
Ciebie, Przeczysta, ulitowawszy się wezwał, wołając:
Błogosławiony jest zrodzony z Ciebie i odnawiający mnie.

Pieśń 8

Hirmos: Jedynemu niemającemu początku Królowi Chwały, którego
błogosławią niebieskie moce i drżą zastępy anielskie,
śpiewajcie kapłani, ludzie błogosławcie Go na wieki.

Martwym okazało mnie drzewo poznania, Ty zaś podniesiony na drzewie,
Chryste mój, ożywiłeś i oświeciłeś śpiewających: Śpiewajcie
kapłani, ludzie wywyższajcie na wszystkie wieki.

Przestępcze zgromadzenie ukoronowało Ciebie cierniem, Królu
wyrywający ciernie nieposłuszeństwa Adama, pierwszego stworzonego,
i podniosło na krzyżu, wszystkich wybawiającego z głębin
oszustwa.

Męczennikom: Ciebie, który rozumem rozpostarłeś niebiosa,
nierozumni ludzie rozciągają na drzewie, uleczając nasze żądze
cierpieniem Twoim, Zbawco, powstrzymującego choroby ranami po
gwoździach.

Męczennikom: Męczenników relikwie aromat wydają cudów
przychodzących z niezachwianym sercem i żądz woń zawsze
przepędzają, wszystkim od Boga zdrowie dając.

Teotokion: Chóry świętych modlą się, Dziewico, do Władcy, który
przyszedł z Twego łona i pokazał na krzyżu drogę cierpienia,
Czysta, wysławiających Ciebie jako Królową wszystkich.

Inny kanon.

Hirmos ten sam.

Nieogarniony Władca wszystkich, którego nie mogą ogarnąć
niebiosa, Bogurodzico, zmieścił się w Twoim łonie, Dziewico,
przeto Ciebie z miłością wywyższamy na wieki.

Rozum przewyższający całe stworzenie, Dziewico, którego nie może
oglądać zrodzona natura, nosiłaś na swojej przeczystej ręce,
przeto z miłością wywyższamy Ciebie na wszystkie wieki.

Ubłagaj Boga, którego zrodziłaś, Dziewico, aby zesłał zbawienie
z wiarą czczącym Ciebie, rozwiązanie nieszczęść, szybką
odmianę okropnych słabości i wieczną łaskę.

Zobaczywszy Ciebie jako upiększoną cnotami rozlicznymi oświeconą
świątynię Najwyższego, najświętsza Dziewico, śpiewamy Tobie
pobożnie i wysławiamy na wszystkie wieki.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Opiewana przez wszystkich i większa od niebios, która bez
nasienia poczęłaś Słowo niemające początku i wcielonego Boga
zrodziłaś jako człowieka, przeto wszyscy Ciebie uwielbiamy.

Ciebie na krzyżu podniesionego, Królu wieków, gdy słońce ujrzało
omroczyło się, ziemia zatrzęsła się i zasłona świątyni
rozdarła się, Jezu wszechmocny.

Nieprawi zbili Twoje ręce i nogi, życiodajny bok włócznią
przebili, żółcią i octem napoili Ciebie, Chryste mój, słodyczy
wszystkich i Boga prawdziwego.

Męczennikom: Skruszyliście sieci sprawcy zła, kruszeni wszelkimi
rodzajami cierpień, korony zwycięstwa otrzymaliście z wysoka,
mężni cierpiętnicy, i jesteście wielbieni.

Męczennikom: Uświęciliście całą ziemię złożeniem relikwii,
cierpiętnicy, i wygasiliście skalanie ofiar składanych bożkom,
ogniowi wydani i w nim tajemnie spalani.

Teotokion: Umiłowana przez Boga, bardziej święta od cherubinów,
która Boże Słowo Boga w ciele zrodziłaś, dobrowolnie podniesione
na krzyżu, za wszystkich gorliwie módl się do Niego.

Inny kanon.

Hirmos ten sam.

Doskonałe człowieczeństwo przyjęte zostało z Ciebie, przeczysta
Dziewico, ze Słowem łączące się ciało uduchowione, słowem duszy
upiększone, przeto wszyscy wierni Ciebie uwielbiamy.

Niech zamilknie niedorzeczne gadanie retorów, apostolska zaś trąba
niech ogłosi Ciebie prawdziwymi słowami wysławiając, Dziewico, i
głoszą prawdziwą Bogurodzicą.

Zmiłowawszy się ze względu na Ciebie, w Hipostazie Słowa zaiste
zjednoczył się z człowiekiem i odpłatą stał się jako Bóg,
Dziewico, przeto Ciebie wszyscy zawsze wielbimy.

Przewidując proroczym wzrokiem tajemnicę Twego zrodzenia, Dziewico,
bowiem wcielonego Boga zrodzisz ludziom, wybawiającego nas z pokus
modlitwami Twoimi.

Także: Zaprawdę godne to jest, i pokłon. Ektenia, fotagogikon i
zwykłe psalmy.

Na stichownie stichery ku czci krzyża, ton 7:

Władcą będąc, Przyjacielu człowieka, Dawco życia, odkupiłeś
krzyżem Twoim świat, Panie, chwała Tobie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Na krzyżu przygwożdżona łoza prawdziwa dała raj poganom i
łotrom: oto chwała Kościoła, oto bogactwo królestwa, ucierpiały
ze względu na nas Panie, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Pamięć świętych Twoich cierpiętników świętując Tobie
śpiewamy, Chryste, wołając: Panie, chwała Tobie.

Chwała, i teraz. Stauroteotokion: Swego Syna na drzewie widząc dawno
temu serce Twoje oręż smutku zranił, Przeczysta.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina i rozesłanie.

W piątek na Liturgii Błogosławieństwa. Ton 7:

Stichos: Błogosławieni czyniący pokój, albowiem oni synami Bożymi
będą nazwani.

Piękny był i dobry do spożycia owoc, który mnie uśmiercił, a
Chrystus jest drzewem życia, z którego spożywając nie umieram,
lecz wołam z łotrem: Pamiętaj o mnie, Panie, w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Uleczając Adama cierpienie, które podjął z wrażej namowy,
podniesiony zostałeś na krzyżu, Królu wszystkich, i męki
przecierpiałeś, mając przygwożdżone ręce i nogi, przeto sławimy
Twoją wielką cierpliwość. Słowo.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Pośrodku nieprawych zgromadzenie żydowskie ukrzyżowało Ciebie,
jedynego Dawcę Zakonu i Zbawiciela, który wybawia z wszelkiej
nieprawości rodzaj ludzki, Chryste, przeto wysławiamy Ciebie.

Stichos: Radujcie się i weselcie, albowiem zapłata wasza obfita jest
w niebiosach.

Męczennikom: Rany licznych cierpień jako piękną ozdobę noszą
mężni cierpiętnicy, poznani zostali jako ozdoba Kościoła, zawsze
modlący się za dusze nasze.

Chwała. O Trójco Święta! Wierne sługi Twoje wybaw z cierpień, w
Ciebie wierzących, w Jednym Bóstwie nieustannie pobożnie sławiona
i daj wieczne Twoje królestwo.

I teraz. Nie mając widoku, ani piękna, widząc Ciebie powieszonego
na drzewie krzyża, najczystsza Dziewica wołała boleściwie: Biada
mi! Jakże to, Dziecię, nieprawi zranili Ciebie?

