W ŚRODĘ WIECZOREM,

do: Panie, wołam do Ciebie, dodajemy stichery ku czci świętych
apostołów, ton 5:

Prosomion: Raduj się, poszczących.

Stichos: Jeżeli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Całą obszedłszy ziemię zasialiście Boże nauki Słowa, dokładnie
jak świecznik, i całe bogactwo nosiliście, uczniowie Pańscy,
którym zawstydziliście królów i prześladowców, a mędrców i
retorów nieprawość rozdarliście jak pajęczynę splecioną,
wszystkich przyzywając do poznania Stwórcy i odrzucając marne
służenie biesom, przeto modlę się, abyście wybawili mnie z
nierozumnych żądz modlitwami waszymi.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

Buntu pokus i okrutnego fałszu niegodnych herezji, złych rad
biesów, ognia niejaśniejącego i wiecznego robaka, zgrzytania
zębami i z wszelkiej innej męki wybawcie nas waszymi modlitwami do
Boga wszystkich nas i ubłagajcie Go ze względu na
wstrzemięźliwość i trudy, abyśmy otrzymali zapłatę za cnotę,
dziedziczenie królestwa niebieskiego i wielkie miłosierdzie.

Stichos: Od straży porannej do nocy, od straży porannej niech Izrael
ma nadzieję w Panu.

Całą Światłość jasno przyjąwszy troistą Światłością
wtórą niewypowiedzianej jaśniejecie Opatrzności, jak może to
zaiste ludzka natura, chwalebna dziesiątka i dwójka pokazała
doskonale prowadzącą jednako gorliwe zgromadzenie siedemdziesięciu
i dwóch mając z nimi, i wszystkie oświeciła świata krańce,
omroczone ciemnością zgubnych herezji, błagając Chrystusa,
dającego światu wielkie miłosierdzie.

Inne stichery ku czci świętego Mikołaja Cudotwórcy, ton 5:

Prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Raduj się, święta głowo, czyste mieszkanie cnót, Boża zasado
nieskalanego kapłaństwa, pasterzu wielki, noszący imię
jaśniejącego zwycięstwa, łaskawy orędowniku modlących się,
przychylający się do modlitw słabych, szybki wybawco, zbawcza
ucieczko dla wszystkich z wiarą zawsze czczących chwalebną Twoją
pamięć, módl się do Chrystusa, aby zesłał nam wielkie
miłosierdzie.

Stichos: Chwalcie Pana wszystkie narody, wysławiajcie Go wszyscy
ludzie.

Raduj się, najświętszy rozumie, czyste mieszkanie Trójcy, kolumno
Kościoła, wiernych umocnienie, pomocy zrozpaczonych, gwiazdo
jaśniejąca łaskawymi modlitwami, zawsze rozpędzająca pokusy i
nieszczęścia ciemności, biskupie Mikołaju, cicha przystani, do
której przybiegający wybawiają się ze wzburzonych fal napaści
życia, módl się do Chrystusa, aby zesłał duszom naszym wielkie
miłosierdzie.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Raduj się, wśród biskupów zasado, Bożych cudów niewyczerpana
głębio, piękno kościelne, jaśniejąca gwiazdo nas oświecająca
Twoimi świętymi jaśnieniami, błogosławiony, od innych bardziej
święty, jaśniejącymi promieniami oświecający, kolumno
niezwyciężona, stopniu wiary, czcigodną Twoją pamięć z
miłością sprawując, módl się do Chrystusa, aby dał duszom
naszym wielkie miłosierdzie.

Chwała, i teraz. Teotokion: Raduj się, prorocza pieczęci, nauczanie
apostołów głoszący, Boga bowiem zaiste będącego wcielonego ponad
rozum i słowo zrodziłaś, Czysta, przez którego otrzymaliśmy
pierwszą szlachetność i rozkoszujemy się rajskim pokarmem, Ciebie,
orędowniczkę takiej światłości i łaskawą wstawienniczkę w
pieśniach czcimy, przez Ciebie, Przeczysta, wzbogaciwszy się stając
się godnymi wiecznego życia Syna Twego, dającego obficie wielkie
miłosierdzie.

Także: Pogodna Światłości. Prokimenon dnia, oraz: Pozwól, Panie,
w wieczór ten.

Na stichownie stichery ku czci apostołów, ton 5:

Uczniowie Zbawcy byli świadkami tajemnic, głosili niewidzialnego i
niemającego początku, mówiąc: „Na początku było Słowo”, nie
zostaliście stworzeni przed aniołami, ani nie nauczyliście się
tego od ludzi, ale od wyższej Mądrości, przeto mając odwagę
módlcie się za dusze nasze.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Apostołów Pańskich zgodnie pieśniami pochwalmy, przyoblekli się
bowiem w oręż krzyża, zniszczyli oszustwo bożków i zwyciężeni
okazali się ukoronowanymi, ich modlitwami i wszystkich świętych,
Boże, zmiłuj się nad nami.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Nienasyconą miłością duszy Chrystusa nie
wyrzekliście się, święci męczennicy, którzy rozliczne rany mąk
przecierpieliście, zrzuciliście zuchwalstwo prześladowców,
niezachwianą i nienaruszoną wiarę zachowawszy na niebiosa
odeszliście, przeto odwagę mając przed Bogiem, proście o danie nam
wielkiego miłosierdzia.

Chwała, i teraz. Teotokion: Błogosławimy Ciebie, Bogurodzico
Dziewico, i sławimy Ciebie godnie, wierni, grodzie niezachwiany,
murze niezdobyty, orędowniczko zdecydowano i ucieczko dusz naszych.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W ŚRODĘ NA POWIECZERZU,

Kanon do Najświętszej Bogurodzicy. Ton 5.

Pieśń 1

Hirmos: Zbawicielowi Bogu, który w morzu kierował ludem z suchymi
nogami i faraona z całym wojskiem zatopił, Jemu jedynemu śpiewajmy,
albowiem się wysławił.

Stichos: Najświętsza Bogurodzico, wybaw nas.

Nosząca Światłość arko Króla Chrystusa, oświeć moją myśl
omroczoną oszustwem wroga i ciemnością moich grzechów oślepioną.

Z zamysłów złych pokorną moją duszę wyzwól, Bogurodzico, i
uczyń ją mieszkaniem Boga, abym godnie Ciebie zawsze sławił.

Chwała. Gdy z polecenia Bożego z czasowego życia odejdę,
Przeczysta, okaż mnie ponad rękoma biesów, aniołów za towarzyszy
dając mi.

I teraz. Dlaczego, o duszo, w zniechęceniu wielkim całe życie
spędziłaś? Czuwaj przeto teraz i zawołaj do Matki Pana: Oczyść i
zbaw mnie, Bogurodzico.

Pieśń 3

Hirmos: Mocą krzyża Twego, Chryste, umocnij moje myśli, abym
opiewał i sławił Twoje zmartwychwstanie po trzech dniach.

Z jamy żądz i cierpień wyprowadź mnie, bez wahania śpiewającego
Tobie, Bogurodzico przez wszystkich błogosławiona.

Chwała. Daj mi kroplę łez, Czysta, abym odrzucił wątpliwości
mego serca i gorliwie zaśpiewał Tobie.

I teraz. Zrzuć miotanie się wrogów bezcielesnych, Nieskalana, i
szybko z ich ucisku wyzwól mnie.

Pieśń 4

Hirmos: Usłyszałem wieść o mocy krzyża, że raj otworzył nam, i
zawołałem: Chwała mocy Twojej, Panie!

Dlaczego upodobniłaś się, duszo, do niepłodnego figowca, w ogóle
nie lękając się porąbania i płomienia wiecznego, pospiesz się
przeto przed końcem i przypadnij.

Jakiż język wypowie uczynionego przeze mnie zła mego niezmierzone
morze i głębię grzechu? Wybaw mnie zrozpaczonego, Dziewico
nieskalana.

Chwała. Nad sobą samym płaczę, gdy pomyślę o licznych moich
grzechach i o ogniu niegasnącym, i błagam Ciebie, abyś dała mi
czas pokuty.

I teraz. Aby wróg nie pochwycił jako lew nieokiełznany
nieszczęsnej mojej duszy, mocą Twoją skrusz jego zgubne dla duszy
zęby, Łaskawa.

Pieśń 5

Hirmos: Od poranka wołamy do Ciebie, Panie: Zbaw nas, Ty bowiem
jesteś Bogiem naszym, poza Tobą innego nie znamy.

Wejrzyj i usłysz, Władczyni, głos mój i wybaw mnie, błagam, z
wiecznego osądzenia.

Zraniony zostałem strzałami grzechu i wołam do Ciebie: Ulecz rany
serca mego, Przeczysta.

Chwała. Zmiłuj się nade mną, jedyny szczodry Przyjacielu
człowieka, dla modlitw Rodzicielki Twojej, Ty bowiem jesteś moim
Bogiem i Panem.

I teraz. Zmiłuj się nade mną, Jedyna przez wszystkich opiewana,
błagam Twoją łaskawość, i uczyń mnie godnym miłosierdzia.

Pieśń 6

Hirmos: Otoczyła mnie otchłań, grobem moim jest wieloryb, ja zaś
zawołałem do Ciebie, Przyjacielu człowieka, i zbawiła mnie prawica
Twoja, Panie.

Jak lew rycząc oszust poszukuje, aby mnie rozerwać i okazać
pokarmem swojej złości, Czysta, lecz z tego nieszczęścia wyzwól
mnie.

Oczyść, Przyjacielu człowieka, dla modlitw czysto rodzącej Ciebie,
i wybaw świat swój z wszelkich nieszczęść, i uczyń godnym
wiecznej chwały.

Chwała. Otoczyła mnie otchłań grzechów, sprowadzając w głębię
rozpaczy, Czysta, błagam, abyś wyprowadziła mnie z głębi
otchłani, Ciebie sławiącego.

I teraz. Życie moje napełniło się grzechami i wszelkim lenistwem,
przeto ku pokucie przed końcem moim skieruj mnie, Czysta, i wybaw
mnie, przez wszystkich opiewana.

Także: Panie, zmiłuj się, trzy razy. Chwała, i teraz.

Katyzma poetyckie, ton 5:

Prosomion: Słowu współwiecznemu Ojcu i Duchowi.

Raduj się, murze i zwycięska twierdzo Boga. Raduj się, Hetmanko
upadku barbarzyńców. Raduj się, podniesienie wiernego
prawosławnego ludu, Bogurodzico, zaiste mającego nadzieję w Tobie,
modlitwami Twoimi wybawiając nas z wszelkich nieszczęść i od
bezbożnych wrogów.

Pieśń 7

Hirmos: Ty, który w piecu ognistym zbawiłeś sławiące Ciebie
dzieci, błogosławiony jesteś Boże ojców naszych.

Daj mi z Twojej łaskawości, Władczyni, przebaczenie grzechów
dobrowolnych i mimowolnych.

Słabnie mój rozum pod atakami niegodnych zamysłów, pomóż mi,
Łaskawa.

Chwała. Rany moich duchowych żądz, Bogurodzico, Twoich modlitw
lekarstwem teraz ulecz.

I teraz. Skruszoną duszę i zamysł pokorny daj mi, Łaskawa, abym
sławił Ciebie.

Pieśń 8

Hirmos: Z Ojca przed wiekami zrodzonemu Synowi i Bogu, w czasach
ostatecznych wcielonego w Dziewicę Matkę, kapłani śpiewajcie,
ludzie wywyższajcie na wszystkie wieki.

W lenistwie życie spędziłem, nieszczęsny, i przybliżyłem się do
kresu życie mego, wzywam do Ciebie, Bogurodzico: Wyrwij z wrogich
sieci pokorną duszę moją.

Torturowanemu przez cielesne choroby, okropne rany duszy i żądz
napaści daj moc Twego królestwa jako jedyna miłosierna.

Chwała. W otchłań życia atakowanego burzami i biesowskimi falami
zatapianego wybaw, Czysta, i wprowadź mnie w Boże ukierunkowanie ku
życiu podobającemu się Bogu, Miłosierna.

I teraz. Jak do niewiast pałacu wchodząc posłany Gabriel zawołał
do Ciebie, Dziewico, mówiąc: Raduj się, przesławny pałacu
wszystkich Króla Chrystusa, w którym zamieszkawszy przebóstwi
wszystkich ludzi.

Pieśń 9

Hirmos: Ciebie, która ponad zrozumienie i słowa jako Matka Boża w
czasie pozaczasowego niewypowiedzianie zrodziłaś, wierni,
jednomyślnie uwielbiamy.

Ciebie, która Boga niewypowiedzianie zrodziłaś, wspomożycielkę
zdobyliśmy i mur niezdobyty, dusz zbawienie i cudów źródło.

Miłosierny bądź dla mnie, Słowo prawdziwego Boga, w dniu Sądu,
dla modlitw Twojej Rodzicielki i ze stojącymi po prawicy Twojej
policz.

Chwała. Wybaw mnie z ognia wiecznego, niezasypiającego robaka i
wszelkiej męki, Czysta, który w Tobie nadzieję złożyłem.

I teraz. Gdy dusza moja zechce rozłączyć się z nieszczęsnym moim
ciałem, z ucisku niewidzialnych wrogów wybaw mnie, Oblubienico
Boża.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W CZWARTEK RANO,

po pierwszej recytacji Psałterza katyzmy poetyckie ku czci
apostołów, ton 5:

Jako świadków i sługi Słowa, wszyscy ludzie pochwalmy mądrych
apostołów w pieśniach duchowych i pieniach, bowiem oni gorliwie
modlą się za nami, opiewającymi świętą ich pamięć i
kłaniającymi się ich relikwiom.

Stichos: Na całą ziemię rozejdzie się ich głoszenie i aż do
krańców ziemi ich słowa.

Apostołów zgodnie pochwalmy jako świadków Słowa i Bożych
głosicieli, którzy duchowo złowili narody i jawnie doprowadzili do
poznania Chrystusa, wybawiwszy z oszustwa rodzaj ludzki i uczyniwszy
godnym królestwa.

Chwała, i teraz. Teotokion: Osądzony jestem sądem sumienia i przed
sądem myśląc o sądzie drżę nieszczęsny, wspominając mnóstwo
wielkie mego zła, ale do Ciebie niezwyciężonej z rozrzewnieniem
wołam, Orędowniczko i Opieko: Z mego sądu wybaw mnie i zbaw
modlitwami Twoimi.

Po drugiej recytacji Psałterza katyzmy poetyckie, ton 5:

Apostołów zgodnie pochwalmy jako głoszących wszystkim
prawosławną naukę Pana i przepędzających mgłę heretycką,
oświecenie duchowe rozpalających w świecie, nauką o łasce i
modlą się, aby nas zbawić.

Stichos: Niebiosa sławić będą cuda Twoje, Panie.

I znowu tę samą katyzmę poetycką.

Stichos: Przedziwny jest Bóg w świętych swoich, Bóg Izraela.

Męczennikom: Odwagą świętych męczenników niebieskie moce
zadziwiły się, jak w ciele śmiertelnym dobrze walczyli i
bezcielesnego wroga mocą krzyża niewidzialnie zwyciężyli oraz
modlą się do Pana o zmiłowanie się nad duszami naszymi.

Chwała, i teraz. Teotokion: Ciebie znaleźliśmy, wierni, jako
przystań, mur obronny, nadzieję, opiekę i gorące wspomożenie, do
Ciebie przybiegamy, gorliwie wołamy i wzywamy z wiarą: Zmiłuj się,
Bogurodzico, nad mającymi w Tobie nadzieję i wybaw ich z grzechów.

Po trzeciej recytacji Psałterza katyzmy poetyckie, ton 5:

Prosomion: Słowu współwiecznemu Ojcu i Duchowi.

Uczniowie Zbawcy, Boży apostołowie, którzy słowo zbawcze
zasialiście na krańcach ziemi i oświeciliście siedzących w
ciemności i cieniu śmierci, oświećcie moją duszę omroczoną
czernią żądz, dla waszych modlitw, chwalebni.

Panie, niewypowiedzianą tajemnicę Twego wcielenia nieuczeni głosili
i zawstydzili filozofów, rybacy zamknęli usta retorom, stali się
mądrymi nauczycielami narodów, oświecając krańce świata
poznaniem Boga, przez nich daj nam wielkie miłosierdzie.

Chwała, i teraz. Teotokion: Tych, którzy nadzieję w Tobie
niezachwianą mają, Dziewico przeczysta, bądź opieką w rozlicznych
pokusach i kłopotach, wyzwól nas z okropnych nieszczęść, modląc
się do Syna Twego z apostołami jego i wybaw opiewających Ciebie.

Kanon do świętych apostołów.

Poemat Tefana, biskupa Nikei, ton 5.

Pieśń 1

Hirmos: Konia i jeźdźca w Morzu Czerwonym Chrystus zatopił krusząc
wojska prawicą mężną i Izrael ratując, który śpiewa pieśń
zwycięstwa.

Jaśnieniem pierwotnej Światłości zechciał ciałem rozmawiać z
człowiekiem, wzbogacili się chwalebni, rozpędźcie wszelki mrok
mojej duszy, Boży apostołowie (dwa razy).

Napiąwszy Boży łuk jak strzały was na cały świat posłał,
apostołowie, kruszące wszystkie strzały pełnego chytrości i
leczący rany wiernych.

Mający samą mądrość Nauczyciela, nauczyliście mądrości
wszystkie krańce ziemi, apostołowie, przeto i mnie nauczcie
mądrości, abym odpędzał wszelkie wraże nieszczęścia.

Teotokion: Jedyna błogosławiona, otoczona przez Boga radością
rodzaj ludzki uradowałaś błogosławieństwami, módl się z Bożymi
apostołami do Chrystusa, Przeczysta, aby zmiłował się nad nami.

Inny kanon do świętego ojca naszego Mikołaja Cudotwórcy,

Mający akrostych: Piątą przynoszę Tobie Mikołaju pieśń. Poemat
Józefa. Ton 5.

Hirmos ten sam.

Wiarą i miłością, ojcze, połączyłeś się z Bogiem,
spełniając Jego najświętsze pragnienia, przez co stałeś się
świętym, hierarcho mądry Mikołaju.

Mając Ciebie jako orędownika wobec Szczodrego, będąc otoczeni
pokusami i kłopotami do Ciebie przybiegamy: Podaj dłoń
wybawiającą nas z wszelkiego ucisku.

Chrystus namaścił Ciebie, hierarcho, dla wiernych, którzy wonią
cudów nas otoczyłeś, przeto prosimy Ciebie, Mikołaju, abyś
wybawił nas ze smrodu grzechów.

Teotokion: Dawno temu chór proroków nazwał Ciebie górą Bożą,
Dziewico, i bramą nie do przebycia, przeto błagamy Ciebie: Pokuty
bramy Boże, Dziewico, otwórz mi.

Pieśń 3

Hirmos: Ten, który na nicości ziemię zawiesił rozkazem swoim i
zawiesił ją w sposób niepodlegający poruszeniu, na niewzruszonej,
Chryste, opoce przykazań Twoich, Kościół Twój umocnij, jedyny
błogosławiony i Przyjacielu człowieka.

Ten, który w ciele zubożył siebie ze względu na wielką
łaskawość, was sławni apostołowie, zubożonych ze względu na
Niego wzbogacił wszelkimi darami, wzbogacających krańce ziemi
Bożym i czcigodnym poznaniem (dwa razy).

Zraniony zostałem jadowitym ukąszeniem węża, zdobyłem sobie
zranione serce, przeto wołam do Ciebie, Chryste, który ze względu
na mnie zostałeś zraniony: Modlitwami apostołów Twoich ulecz i
zbaw mnie, błagam.

Siecią modlitw waszych, błogosławieni, z głębi zła wroga i ze
wzburzenia zmysłów, z żądz śmiercionośnych wyprowadziwszy mnie
przyprowadźcie mnie zbawionego do Boga wszystkich.

Teotokion: Ty, która przyjęłaś deszcz niebieski, z apostołami
módl się do Niego, aby powstrzymał potoki moich żądz, wysuszając
głębiny grzechu mego i zbawił mnie, czysto Ciebie sławiącego.

Inny kanon.

Hirmos ten sam.

Strzały Złego stępiłeś, czcigodny, przez przeciwstawienie Bożych
Twoich trudów, przeto Twoimi modlitwami, mądry, z jego chytrości i
przemocy wyrwij nienaruszonymi tych, którzy Tobie śpiewają, wielki
Mikołaju.

Życie anielskie na ziemi pokazałeś, święty, teraz z aniołami
zawsze stoisz przed tronem Trójcy, prosząc o wybawienie nas z
grzechów i pokus, ojcze biskupie Mikołaju.

Wszelkie omroczenie mego rozumu zabierz, Mikołaju, Twoimi
świetlistymi modlitwami ucisz burzę żądz, skieruj mnie, ojcze, ku
przystani niecierpiętliwości, błagam, abym sławiąc wielbił
Ciebie.

Teotokion: Stoisz po prawicy Chrystusa jako Królowa, szatami
złocistymi przez Boga odziana i rozradowana, a nam królestwo
niebieskie oręduj modlitwami Twoimi, nieskalana Dziewico.

Pieśń 4

Hirmos: Poznając Twoje Boże uniżenie, Chryste, Habakuk proroczo
wołał z lękiem do Ciebie: Przyszedłeś na zbawienie ludu Twego,
zbawić Twoich pomazańców.

Bramą będąc Jezus Bóg nasz i Pan dał swoje poznanie apostołom,
którzy wszystkim narodom bramę otworzyli swoim nauczaniem (dwa
razy).

Synu Boży, synami wspólnymi niebieskiemu Ojcu Twoich apostołów
okazałeś, ich modlitwami synami światłości wszystkich nas uczyń.

Wy, którzy na tronach dwunastu z Sędzią i Królem chwalebnie
zasiądziecie, wybawcie mnie z budzącego bojaźń i przerażającego
Sądu, apostołowie.

Teotokion: Arko Bożej Światłości, uświęć moją duszę, oświeć
zamysły, zawsze z apostołami modląc się do Chrystusa, aby zbawił
mnie.

Inny kanon.

Hirmos ten sam.

Ku wieczności kierowałeś, której i nas uczestnikami okaż
świętymi Twoimi modlitwami, Mikołaju, ze wszelkiej życiowej
wybawiając pokusy.

Dla wiernych byłeś arcykapłanem, Mikołaju, wszystkie uczucia serca
mego mirrą wonną otocz i cuchnące żądze zawsze od niego odpędzaj
modlitwami Twoimi.

Skrusz wraże podstępy widzialne i niewidzialne, Mikołaju, zawsze
atakujących nas wrogów naszych i poślij ich na nieskończoną
zgubę.

Teotokion: Święta Bogurodzico, pomóż mi, zatapianemu teraz przez
rozkosze cielesne i na łożu zniechęcenia zawsze leżącego i
jęczącego.

Pieśń 5

Hirmos: Do Ciebie, który odziewasz się światłością jak szatą,
wcześnie rano wołam: Omroczoną duszę moją oświeć, Chryste, jako
jedyny Łaskawy.

Duchowi oratorzy, czcigodni apostołowie, w wieczerniku w ognistej
postaci Ducha Świętego do nich przedziwnie przyszedłego przyjęli
(dwa razy).

Kruszący bezbożność, skruszoną grzechami moją myśl rosą
uzdrowienia uleczcie, apostołowie.

Jak strzały wybrane Chrystus was posłał, apostołowie, kruszących
strzały zła, przeto uleczcie mnie, zranionego wrogimi strzałami.

Teotokion: Nie osądzaj mnie, nie odrzucaj mnie od oblicza Twego,
wielce miłościwa, modli się do Ciebie, czysto rodzącej,
apostołów zgromadzenie.

Inny kanon.

Hirmos ten sam.

Pogańskich bożków zniszczyłeś, święty, i zamysły heretyków
okazałeś bezużytecznymi, Mikołaju, i prowadzonych na śmierć
wybawiłeś.

Od poranku czuwałeś dla Pana od dzieciństwa, czcigodny, i wtedy
Światłością cały już się oświeciłeś, przeto modlę się:
Duszy mojej obłoki rozpędź.

Błagam Ciebie, ojcze Mikołaju, w tej godzinie bądź pośród
wszystkich przyzywających Ciebie i spełnij nasze prośby ku
zbawieniu.

Teotokion: Nieosiągalny rozumem, w Tobie stał się noszącym ciało,
Łaski Pełna, wybawiając ludzi z trzymających ich nieszczęść.

Pieśń 6

Hirmos: Władco Chryste, ukróć morze żądz, nienaturalną burzę
niszczącą duszę, i ze zniszczenia wyprowadź mnie jako Łaskawy.

Powstrzymałeś rozprzestrzeniające się złe gnicie duszy pogan,
Przyjacielu człowieka, solą nauki świętych uczniów Twoich (dwa
razy).

Znasz głębię zła mego, Władco Chryste, podaj mi dłoń i zbaw
mnie, Przyjacielu człowieka, dla modlitw świętych apostołów
Twoich.

Sędzio najsprawiedliwszy, w dniu Sądu budzącego bojaźń wybaw z
osądzenia mnie przerażonego, dla modlitw chwalebnych apostołów
Twoich.

Teotokion: Mnie zrozpaczonego z powodu mnóstwa nieprawości uczyń
godnym zbawienia, Panie, dla modlitw uczniów i Matki Twojej.

Inny kanon.

Hirmos ten sam.

Miłosiernym uczyń Władcę modlitwami Twoimi dla wszystkich
czczących Ciebie, Mikołaju, aby dał odpuszczenie grzechów naszych.

Wybaw ze słabości i zgorszeń życiowych, pokus i smutków,
Mikołaju, tych, którzy zdobyli Ciebie jako orędownika przed Panem.

Lekarstwem wspaniałym Władca Chrystus okazał Ciebie, przeto ulecz
słabości pobożnie przybiegających do Ciebie, Mikołaju.

Teotokion: Rodzicielko bezmężna, Matką Bożą byłaś, Czysta,
przeto z wiarą błagam Ciebie: Duszy mojej zniechęcenie rozpędź.

Pieśń 7

Hirmos: Wywyższany ojców Pan płomień wygasił, młodzieńców
rosą zrosił, zgodnie śpiewających: Boże, błogosławiony jesteś.

Wywyższany ojców Pan was wywyższył, całą zrzuciwszy wrażą moc,
uczniowie Chrystusa, świadkowie Boga.

Skalanie serca mego strumieniami rozrzewnienia zabierzcie waszych
modlitw, apostołowie, ucząc wzywać: Boże, błogosławiony jesteś.

Ogniem Bożego Ducha spaliliście wszelką marność, przeto wybawcie
mnie z płonącej gehenny, uczniowie Boga Słowa.

Teotokion: Poprawo Adama upadku, podnieś mnie upadłego w przepaść
zła, modlitwami Twoimi, Dziewico, i Bożych apostołów.

Inny kanon.

Hirmos ten sam.

Cały oddawszy się Bogu, Mikołaju, całego mnie zbaw, skalanego
żądzami życiowymi, znowu upadającego, mądry w Bogu.

Światło Bogiem jaśniejące, rozum mój oświeć, ciągle omroczony
mrokiem żądz i pozwól pobożnie chodzić w życiu.

Wszystkie przeciwko mnie otwierające się złe usta zagrodź
modlitwami Twoimi, Mikołaju, i wybaw mnie od wrogów widzialnych i
niewidzialnych.

Teotokion: Z Ciebie nam zajaśniało Niezachodzące Słońce, obłoku
najjaśniejszy, Chrystus Bóg nasz, oświecając będących w
ciemności niewiedzy, Bogurodzico.

Pieśń 8

Hirmos: Tobie, Stwórco wszystkich, młodzieńcy w piecu uczyniwszy
chór, śpiewali: Wszystkie dzieła Panu śpiewajcie i wywyższajcie
na wszystkie wieki.

Ty, Słowo, duchowe obłoki, apostołów, rozesłałeś, kropiących
na nas deszcz mądrych i Bożych nauk, i napajających nas na
wszystkie wieki.

Wspaniałe kolumny Kościoła, którzy trzymacie naukę wiary,
gnijącą duszy mojej świątynię Bożą chytrością umocnijcie,
świadkowie Boga.

Jęcz duszo i łez potoki z całego serca przynieś Panu, wołając:
Jedyny szczodry, zbaw i oczyść mnie łaskawie przyjętymi modlitwami
najchwalebniejszych apostołów.

Teotokion: Syjonie wybrany, Kościoła grodzie, uczyń mnie obywatelem
wyższego miasta, modląc się z Bożymi uczniami, przeczysta
Dziewico, do przedwiecznego Syna Twego.

Inny kanon.

Hirmos ten sam.

W Mirze byłeś arcykapłanem wielkim, zmysły duszy mojej mirrą
wonną otocz, Mikołaju, abym uniknął smrodu żądz i łaskę
Pocieszyciela przyjął.

Zatrzymałeś strumieniami Twego świętego języka, mądry,
strumienie bluźnierstwa Ariusza, przeto wołam do Ciebie: Potoki
żądz moich wysusz modlitwami Twoimi, Mikołaju błogosławiony.

Wybaw nas z grzechów modlitwami Twoimi, ze zła demonów, z niewoli
pogan i wszystkich ludzi złego bredzenia, abym Ciebie jako
wybawiciela naszego sławił.

Triadikon: Trójcę jednej władzy nieustannie z wiarą sławiąc,
zawołajmy: Ojcze i Słowo, i Najświętszy Duchu, śpiewamy Tobie na
wszystkie wieki.

Teotokion: Ze względu na nas w Tobie Bóg przyoblekł się w ciało,
czystą Ciebie Nieskalaną całemu rodzajowi naszemu okazał Dziewicę
orędowniczkę, przeto Tobie, wierni, donośnie śpiewamy.

Także śpiewamy Pieśń Bogurodzicy: Uwielbia dusza moja, i pokłony.

Pieśń 9

Hirmos: Izajaszu, wesel się, oto Dziewica poczęła w łonie i rodzi
Syna Emanuela, Boga i Człowieka, Wschód jest imię Jego. Jego
wywyższając, Dziewicę uwielbiamy.

Niebiosa rozgwieżdżone jaśniejącymi Bożymi cnotami duchowo
okazaliście, mając pośrodku Chrystusa jako Słońce, i krańce
ziemi mądrze odnowiliście, przeto błogosławieni jesteście.

Chrystusowe rany na Bożym ciele waszym jako ozdobę najwspanialszą
nosząc, mądrzy, moją duszę zranioną strzałami demonów
uzdrówcie orędując przed Chrystusem.

W jamie bezdennej grzechu leżąc, Chryste, i mając duszę okropnym
snem lenistwa obciążoną, Twoimi uczniami, Słowo, jak Łazarza
podniósłszy zbaw, Panie.

Teotokion: Kroki duszy mojej skieruj, Słowo Boże, na ścieżki
bezbłędnych przykazań Twoich, mając modlącą się Rodzicielkę
Twoją przeczystą Dziewicę i mądrych apostołów Twoich, wielce
miłosierny.

Inny kanon.

Hirmos ten sam.

Hierarchą Bożym byłeś, wszystkie zachowując przykazania
Chrystusa, przeto dla wiernych byłeś stróżem Bożym, ojcze
Mikołaju, zachowaj ich od wszelkich pokus i złości.

Jak niegdyś nakarmiłeś miasto Twoje cierpiące głód, jako dobry
pasterz, czcigodny, tak i teraz nakarm duszę moją chlebem duchowym,
ojcze Mikołaju, którego zdobyłem jako wspomożyciela.

Ciebie, wielkie słońce, zawsze będące na wyżynie Kościoła
Chrystusa, czcigodny pasterzu, z wiarą błagamy: Świetlistymi
jaśnieniami Światłości głębię ciemności grzechu dusz naszych
rozpędź.

Przybliża się, jak napisano, dzień budzący bojaźń przyjścia
Chrystusa, podźwignij się więc duszo, odrzuć lenistwo i gorliwie
do Chrystusa zawołaj: Zbaw mnie, Panie, modlitwą Mikołaja Twego.

Teotokion: Jako świecznik świetlisty prorok przewidział Ciebie,
Przeczysta, świecę duchową noszącą Chrystusa, który nas
oświecił, leżących w ciemnościach i żądzach, Ciebie wielbimy
Bogurodzico zawsze Dziewico.

Także: Zaprawdę godne to jest, i pokłon, ektenia mała, fotagogikon
i zwykłe psalmy.

Na stichownie stichery ku czci apostołów, ton 5:

Uczniowie Zbawcy byli świadkami tajemnic, głosili niewidzialnego i
niemającego początku, mówiąc: „Na początku było Słowo”, nie
zostaliście stworzeni przed aniołami, ani nie nauczyliście się
tego od ludzi, ale od wyższej Mądrości, przeto mając odwagę
módlcie się za dusze nasze.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Apostołów Pańskich zgodnie pieśniami pochwalmy, przyoblekli się
bowiem w oręż krzyża, zniszczyli oszustwo bożków i zwyciężeni
okazali się ukoronowanymi, ich modlitwami i wszystkich świętych,
Boże, zmiłuj się nad nami.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: W mękach radowali się święci, wołając: Jest to
nasz handel z Władcą, bowiem zamiast przemijających ran na ciałach
zajaśnieje nam świetlista szata zmartwychwstania, zamiast hańby
korony, za więzy ciemnicy otrzymamy raj, za osądzenie ze
złodziejami życie a aniołami, ich modlitwami, Panie, zbaw dusze
nasze.

Chwała, i teraz. Teotokion: Błogosławimy Ciebie, Bogurodzico
Dziewico, i sławimy Ciebie godnie, wierni, grodzie niezachwiany,
murze niezdobyty, orędowniczko zdecydowano i ucieczko dusz naszych.

Także: Dobrze jest wyznawać. Trisagion. Po: Ojcze nasz, troparion
świętemu, jeśli jest. Także ektenia i pierwsza godzina, zwykłe
psalmy i rozesłanie.

W czwartek na Liturgii Błogosławieństwa. Ton 5:

Stichos: Błogosławieni czystego serca, albowiem oni Boga ujrzą.

Łotr na krzyżu uwierzył w Ciebie jako Boga, Chryste, wyznał Ciebie
gorąco z serca wołając: Wspomnij mnie, Panie, w królestwie Twoim.

Stichos: Błogosławieni czyniący pokój, albowiem oni synami Bożymi
będą nazwani.

Jak obłoki świetliste ziemię przeszliście, Boży uczniowie, wodą
żywą kropiąc ją i serca wyniszczone przez grzechy obficie
napajając.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Jak tajemne promienie Słońca, które zajaśniało z Dziewicy
czystej, oświeciliście siedzących w ciemności niewiedzy, Boży
uczniowie Chrystusa Boga naszego.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Męczennikom: Płomienie okropnych mąk przecierpieliście gorliwą
duszą, mądrzy, spaliliście oszustwo bożków i przeszliście do
Bożej pociechy, święci.

Stichos: Radujcie się i weselcie, albowiem zapłata wasza obfita jest
w niebiosach.

Drachmę w głębi grzechów pogrzebaną, Chryste, wziąwszy do Ojca
przyniosłeś, Bożym Duchem apostołów głosicielami uczyniwszy.

Chwała. Triadikon: Nadboska Trójco, Ojcze niemający początku,
współniemający początku Synu i Duchu Święty, jedno Bóstwo,
Kościół Twój zachowaj modlitwami wszystkich apostołów.

I teraz. Teotokion: Apostołów umocnienie, przez Boga otoczona
radością, mnie omroczonego rozkoszami życiowymi oświeć zorzami
pokuty, abym wielbił Ciebie.

