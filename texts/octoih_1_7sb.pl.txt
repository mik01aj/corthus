W PIĄTEK WIECZOREM,

do: Panie, wołam do Ciebie, dodajemy stichery świętym męczennikom,
hierarchom i ascetom. Ton 1:

Prosomion: Chwalebni męczennicy.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest przebaczenie.

Męczenników cierpliwie cierpiących jeden tryumf strumieniami ich
krwi zadławił mnóstwo biesów i powstrzymał wszelkie bezwstydne
ofiary, niszcząc oszustwo bożków, a teraz modlą się do Chrystusa,
aby dał naszym duszom pokój i wielkie miłosierdzie.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Pasterze najświętsi, mądrymi słowami i naukami nauczyliście
wszystkich sławić w jedności Bóstwo troiste, unikając łączenia
i rozdzielania Osób, a teraz modlą się o danie naszym duszom pokoju
i wielkiego miłosierdzia.

Stichos: Od straży porannej do nocy, od straży porannej niech Izrael
ma nadzieję w Panu.

Zgromadzenie ascetów uśpiło pragnienia ciała i i okiełznało jego
dążenia, okazując życie równe aniołom, przeto w przybytkach
niebieskich teraz weselą się i modlą się do Chrystusa o danie
naszym duszom pokoju oraz wielkiego miłosierdzia.

Inne stichery męczennikom, ton 1:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Panie, dla modlitw wszystkich świętych i Bogurodzicy daj nam Twój
pokój i zmiłuj się nad nami jako jedyny szczodrobliwy.

Stichos: Chwalcie Pana wszystkie narody, wysławiajcie Go wszyscy
ludzie.

Wasze wyznanie na sądzie opluło moc demonów i wyzwoliło ludzi z
oszustwa, przeto mając odcinane głowy, wołaliście: Niech będzie,
Panie, ofiara naszych dusz przyjemna przed Tobą, albowiem Ciebie
umiłowawszy nie dbaliśmy o nasze życie, Przyjacielu człowieka.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

O, dobry wasz handel, święci! Albowiem oddaliście krew i
odziedziczyliście niebiosa, czasowo doświadczani wiecznie się
weselicie, zaiste dobry był wasz handel, porzuciliście bowiem
zniszczalność i przyjęliście niezniszczalność, z aniołami
weselicie się i nieustannie śpiewacie Trójcy Jednoistotnej.

Chwała, i teraz. Teotokion: Opiewajmy Marię Dziewicę, chwałę
świata, wyrosłą z ludzi, Bramę niebios, która zrodziła Władcę,
pieśń bezcielesnych, umocnienie wiernych, Ona bowiem okazała się
niebem i świątynią Bóstwa, Ona zniszczyła mur wrogości,
zaprowadziła pokój i otworzyła królestwo, mając Ją jako
umocnienie wiary mamy z Niej zrodzonego obrońcę Pana, czuwaj przeto,
czuwaj ludu Boży, albowiem On zwycięży wrogów jako wszechmocny.

Także: Pogodna Światłości.

Na stichownie stichery męczennikom, ton 1:

Chwalebni męczennicy, was nie pokryła ziemia, ale przyjęło niebo i
otworzono wam bramy raju, gdzie będąc rozkoszujecie się drzewem
życia, modląc się do Chrystusa o danie naszym duszom pokoju i
wielkiego miłosierdzia.

Zmarłym: Jakaż życiowa rozkosz trwa bez smutku? Jakaż chwała trwa
na ziemi bez zmiany? Wszystko jest słabym cieniem i oszukańczym
snem, w jednej chwili wszystko to przyjmie śmierć, lecz w
Światłości Twego oblicza, Chryste, i w rozkoszy Twego piękna daj
odpoczynek tym, których wybrałeś jako Przyjaciel człowieka.

Zmarłym: Nikt nie był bezgrzesznym, nikt z ludzi, tylko Ty, jedyny
Nieśmiertelny, przeto jako szczodry Bóg Twoje sługi połącz w
Światłości z chórami aniołów, z Twej łaskawości, odrzucając
nieprawości i dając im odpoczynek.

Chwała, i teraz. Teotokion: Zaiste przewyższają rozum Twoje
wspaniałości, Twoje zrodzenie, które głosili wszyscy prorocy,
Przesławna, poczęcie i zrodzenie nie do pojęcia i wypowiedzenia,
Dziewico, przez które zbawił świat jako miłosierny.

Także: Teraz pozwalasz odejść. Trisagion i po Ojcze nasz troparion
oraz rozesłanie.

Należy wiedzieć, jak przebiega nabożeństwo za zmarłych.

W piątek wieczorem: po rozesłaniu nieszporów kapłan zakłada
felonion, a diakon sticharion, biorą kadzielnicę i kadzidło oraz
wychodzą do narteksu, poprzedzani przez paraeklezjarchę ze
świecznikiem, za którym idziemy i my. Po przyjściu do narteksu,
gdzie jest już przygotowana kutia, kapłan mówi: Błogosławiony
Bóg nasz, kadząc w kształcie krzyża nad kutią. My zaś odmawiamy
Psalm 90: Żywy w pomocy Najwyższego [W innym zaś czasie, poza
nieszporami lub jutrznią, bywa zwykły początek: Mówimy Trisagion i
po Ojcze nasz kapłan ekfonesis: Albowiem Twoje jest królestwo.
Także: Panie, zmiłuj się, dwanaście razy. Chwała, i teraz.
Przyjdźcie, pokłońmy się, trzy razy i Psalm 90]. Po skończeniu
psalmu: Chwała, i teraz. Alleluja, trzy razy.

I ma miejsce ektenia za zmarłych:

W pokoju do Pana módlmy się.

Chór: Panie, zmiłuj się.

O pokój z wysokości i zbawienie dusz naszych, do Pana módlmy się.

O odpuszczenie grzechów zmarłych w błogosławionej pamięci, do
Pana módlmy się.

Za godnych pamięci sług Bożych N. N., o wieczny odpoczynek, spokój
i błogosławioną pamięć o nich, do Pana módlmy się.

O przebaczenie im wszystkich grzechów dobrowolnych i mimowolnych, do
Pana módlmy się.

Aby bez obawy osądzenia stanęli przed budzącym bojaźń Trybunałem
Pana Chwały, do Pana módlmy się.

Za płaczących i cierpiących, oczekujących Chrystusowej pociechy,
do Pana módlmy się.

O uwolnienie ich od wszelkiego cierpienia, smutku i wzdychania, o
umieszczenie ich tam, gdzie jaśnieje światłość Bożego oblicza,
do Pana módlmy się.

Aby Pan Bóg nasz umieścił ich dusze w miejscu światłości, w
miejscu kwitnącym, w miejscu odpoczynku, gdzie przebywają wszyscy
sprawiedliwi, do Pana módlmy się.

O zaliczenie ich do wybranych na łonie Abrahama, Izaaka i Jakuba, do
Pana módlmy się.

O wybawienie nas z wszelkiego utrapienia, gniewu i niebezpieczeństwa,
do Pana módlmy się.

Wspomóż, zbaw, zmiłuj się i ochroń nas, Boże, łaską Twoją.

Uprosiwszy dla nich miłosierdzie Boże, królestwo niebieskie i
odpuszczenie grzechów, siebie i innych ludzi, i całe życie nasze
Chrystusowi Bogu oddajmy.

My zaś mówimy: Tobie, Panie.

Kapłan donośnie: Albowiem Ty jesteś zmartwychwstaniem i życiem, i
pokojem zmarłych Twoich sług, zawsze godnych wspominania
fundatorów, ojców i braci naszych, tu i wszędzie spoczywających
prawosławnych chrześcijan, Chryste Boże nasz, i Tobie chwałę
oddajemy z Ojcem Twoim niemającym początku i z Najświętszym i
Dobrym, i Życiodajnym Twoim Duchem, teraz i zawsze, i na wieki
wieków.

Chór: Amen.

Także: Alleluja. Alleluja. Alleluja. Ton 8, ze stichosami:

Stichos 1: Błogosławieni, których wybrałeś i przyjąłeś, Panie.

Stichos 2: Pamięć o nich z pokolenia na pokolenie.

Stichos 3: Dusze ich będą umieszczone w miejscu szczęśliwości.

Także troparion, ton 8:

Głębią mądrości z miłości do człowieka wszystko stworzyłeś i
to, co pożyteczne dajesz, jedyny Stwórco, daj odpoczynek, Panie,
duszy Twego sługi, albowiem w Tobie pokładał nadzieję,
Stworzycielu i Twórcy, i Bogu naszym.

Chwała, i teraz. Teotokion: Bogurodzico, w Tobie mamy twierdzę i
przystań, obronę i pośredniczkę miłą Bogu, którego zrodziłaś,
Dziewico, wiernych zbawienie.

Następnie śpiewamy katyzmę: Błogosławieni nieskalani w drodze,
śpiewając ją według tonu 2. Po każdym stichosie śpiewamy:
Wspomnij, Panie, duszę sługi Twego.

Drugi chór śpiewa drugi stichos i po kolei pozostałe stichosy oba
chóry, dzieląc je na dwie stacje, a po pierwszej stacji nie mówimy
Chwała, i teraz, ale ten stichos:

Gdyby Prawo Twoje nie było moim pouczeniem, wtedy zginąłbym w moim
upokorzeniu. Na wieki nie zapomnę przykazań Twoich, albowiem w nich
ożywiłeś mnie (trzy razy).

Następnie kapłan odmawia ektenię za zmarłych:

Jeszcze i jeszcze w pokoju do Pana módlmy się.

Chór: Panie, zmiłuj się.

Jeszcze módlmy się o spokój duszy zmarłych sług Bożych N. N.,
aby zostały im odpuszczone wszystkie grzechy dobrowolne i mimowolne.

Chór: Panie, zmiłuj się.

Aby Pan Bóg przyjął ich dusze tam, gdzie sprawiedliwi pokojem się
cieszą.

Chór: Panie, zmiłuj się.

O miłosierdzie Boże, królestwo niebieskie i grzechów ich
odpuszczenie, Chrystusa, nieśmiertelnego Króla i Boga naszego
prośmy.

Chór: Racz dać, o Panie.

Diakon: Do Pana módlmy się.                   Chór: Panie, zmiłuj
się, czterdzieści razy.

Kapłan odmawia cicho tę modlitwę:

Boże duchów i ciała wszelkiego, który śmierć zdeptałeś,
szatana obezwładniłeś i darowałeś życie Twemu światu, sam
Panie, daj odpoczynek duszom zmarłych Twoich sług N. N., w miejscu
światłości, w miejscu szczęśliwości, w miejscu pokoju, skąd
ucieka boleść, smutek i westchnienie. Przebacz im, jako dobry i
Przyjaciel człowieka Bóg, wszelki grzech popełniony przez nich
słowem, uczynkiem i myślą, gdyż nie ma człowieka, któryby żył
i nie zgrzeszył. Ty bowiem jedyny jesteś bez grzechu,
sprawiedliwość Twoja jest sprawiedliwością na wieki i słowo Twoje
jest prawdą.

Ekfonesis: Albowiem Ty jesteś zmartwychwstaniem i życiem, i pokojem
zmarłych Twoich sług N. N., Chryste Boże nasz, i Tobie chwałę
oddajemy z Ojcem Twoim niemającym początku i z Najświętszym i
Dobrym, i Życiodajnym Twoim Duchem, teraz i zawsze, i na wieki
wieków.

Chór: Amen.

Po tym zaczynamy drugą stację:

Twój jestem, zbaw mnie, gdyż przykazań Twoich poszukiwałem.

Stichos: Panie, daj odpoczynek duszom Twoich sług.

I po kolei oba chóry pozostałą część psalmu. Na końcu zaś
śpiewamy:

Żywa będzie dusza moja i wysławię Ciebie, a wyroki Twoje pomogą
mi. Zbłądziłem jako zagubiona owca, odszukaj sługę Twego,
albowiem nie zapomniałem Twoich przykazań (trzy razy).

Śpiewamy także tropariony za zmarłych, ton 5:

Błogosławiony jesteś, Panie, naucz mnie Twych przykazań.

Chór świętych znalazł źródło życia i bramę raju. Niech i ja
znajdę tę drogę przez pokutę. To ja jestem zaginioną owcą,
wezwij mnie, Zbawicielu, i zbaw mnie.

Błogosławiony jesteś, Panie, naucz mnie Twych przykazań.

Głoszący Bożego Baranka zostali zabici jak jagnięta i przeszli do
życia wiecznego i nieskończonego, święci, módlcie się gorliwie
do Niego, męczennicy, aby darował nam odpuszczenie przewinień.

Błogosławiony jesteś, Panie, naucz mnie Twych przykazań.

Przyjdźcie wszyscy, którzy poszliście wąską drogą cierpień i
wzięliście w życiu krzyż jako jarzmo, i naśladowaliście Mnie w
wierze, cieszcie się z nagrody i wieńców niebieskich, które dla
was przygotowałem.

Błogosławiony jesteś, Panie, naucz mnie Twych przykazań.

Jestem obrazem Twojej niewypowiedzianej chwały, chociaż noszę
blizny grzechów. Zmiłuj się nad swoim stworzeniem, Władco,
oczyść mnie z Twego miłosierdzia i daj mi upragnioną ojczyznę,
czyniąc mnie na nowo mieszkańcem Raju.

Błogosławiony jesteś, Panie, naucz mnie Twych przykazań.

Ty, który niegdyś z niebytu mnie stworzyłeś i zaszczyciłeś swoim
podobieństwem, Boże, ale z Twego wyroku za przestępstwo wróciłeś
me życie do ziemi, z której zostałem wzięty, podnieś mnie według
tego podobieństwa, abym znowu przyjął obraz dawnej piękności.

Błogosławiony jesteś, Panie, naucz mnie Twych przykazań.

Boże, daj odpoczynek Twoim sługom i umieść ich w raju, gdzie
chóry świętych, Panie, i sprawiedliwi jaśnieją jak gwiazdy, daj
odpoczynek zmarłym Twoim sługom, nie pomnąc wszystkich ich
grzechów.

Chwała Ojcu i Synowi, i Świętemu Duchowi.

Triadikon: Sławimy ze czcią potrójną światłość jedynego
Bóstwa, wołając: Święty jesteś Przedwieczny Ojcze wraz ze
Współprzedwiecznym Synem i Bożym Duchem. Oświeć nas, z wiarą
Tobie służących, i wyrwij z wiecznego ognia.

I teraz i zawsze, i na wieki wieków. Amen.

Teotokion: Raduj się, Czysta, któraś w ciele zrodziła Boga na
zbawienie wszystkich, przez Ciebie rodzaj ludzki znalazł zbawienie,
przez Ciebie niech odnajdziemy raj, Bogurodzico czysta i
błogosławiona.

Alleluja. Alleluja. Alleluja. Chwała Tobie, Boże (trzy razy).

Także ektenia i kapłan wspomina kolejno zmarłych, ja to miało
miejsce poprzednio w połowie „Nieskalanych”.

Jeśli zaś nie śpiewamy „Nieskalanych”, wtedy po Alleluja
mówimy troparion: Głębią mądrości, i jego teotokion. Następnie:
Błogosławiony jesteś, Panie, po czym troparion: Chór świętych
znalazł źródło życia i ciąg dalszy. Kapłan wspomina także
zmarłych, jak to ukazano poprzednio.

I mówimy katyzmę poetyką zmarłym, ton 5:

Zbawicielu nasz, daj Twoim sługom odpoczynek ze sprawiedliwymi i
umieść ich w Twoich przybytkach, jak i jest napisane, nie zważając
jako dobry, na ich grzechy dobrowolne i mimowolne, wszystkie
popełnione świadomie i nieświadomie, Przyjacielu człowieka.

Chwała, i teraz. Teotokion: Chryste Boże, który z Dziewicy
zajaśniałeś światu, i przez Nią uczyniłeś nas synami
światłości, zmiłuj się nad nami.

Także Psalm 50: Zmiłuj się nade mną, Boże.

Także kanon za zmarłych, podany w Oktoechosie według tonu, na
cztery. Po trzeciej pieśni hirmos i ektenia. Kapłan kolejno wspomina
zmarłych, jak to już podano w połowie „Nieskalanych”.

Ekfonesis: Albowiem Ty jesteś zmartwychwstaniem.

Także katyzma poetycka, ton 6:

Zaprawdę wszystko jest marnością, życie jest cieniem i snem,
daremnie szamoce się każdy zrodzony z ziemi, jak mówi Pismo: Gdy
świat pozyskamy, dochodzimy do grobu, gdzie razem są królowie i
żebracy. Przeto, Chryste Boże, zmarłemu słudze Twemu daj
odpoczynek jako Przyjaciel człowieka.

Chwała, i teraz. Teotokion: Najświętsza Bogurodzico, nie opuszczaj
mnie w czasie mego życia, nie powierzaj mnie ludzkiej opiece, ale
sama ochroń i zmiłuj się nade mną.

Po szóstej pieśni hirmos i ektenia. Kapłan wspomina zmarłych, jak
to już ukazano. Ekfonesis: Albowiem Ty jesteś zmartwychwstaniem.

Także kontakion, ton 8:

Ze świętymi daj odpoczynek, Chryste, duszom zmarłych Twoich sług,
gdzie nie ma cierpień, smutku i westchnień, lecz życie nie mające
końca.

Ikos: Sam jeden jesteś nieśmiertelny, który stworzyłeś i
ukształtowałeś człowieka, jesteśmy bowiem śmiertelni i z ziemi
stworzeni, i do tejże ziemi powrócimy, jak rozkazałeś. Ty, który
mnie stworzyłeś, rzekłeś do mnie, że jestem ziemią i do ziemi
powrócę, dokąd pójdziemy wszyscy ludzie. Nadgrobny czyniąc płacz
śpiewamy pieśń: Alleluja (trzy razy).

Po dziewiątej pieśni kapłan mówi: Bogurodzicę i Matkę
Światłości w pieśniach wywyższajmy. Chór: Duchy i dusze
sprawiedliwych wysławiają Ciebie, Panie. I śpiewamy hirmos
dziewiątej pieśni. Także trisagion, i po Ojcze nasz mówimy te
tropariony, ton 4:

Z duszami sprawiedliwych zmarłych daj odpoczynek, Zbawco, duszom
zmarłych Twoich sług, zachowując je w błogosławionym życiu,
które Ty masz, Przyjacielu człowieka.

Panie, w Twoim miejscu pokoju, gdzie odpoczywają wszyscy Twoi
święci, daj odpoczynek duszom Twoich sług, albowiem jedyny jesteś
Przyjacielem człowieka.

Chwała. Ty jesteś Bogiem, który zstąpił do otchłani i skruszył
więzy skowanych, sam daj odpoczynek duszom Twoich sług.

I teraz. Teotokion: Jedyna czysta i nieskalana Dziewico, która bez
grzechu Boga porodziłaś, błagaj o zbawienie ich dusz.

Następnie kapłan mówi ektenię:

Zmiłuj się nad nami, Boże, według wielkiego miłosierdzia Twego,
błagamy Cię, wysłuchaj i zmiłuj się.                  Chór:
Panie, zmiłuj się, trzy razy.

Jeszcze módlmy się o spokój dusz zmarłych sług Bożych N. N., aby
zostały im odpuszczone wszystkie grzechy dobrowolne i mimowolne.

Aby Pan Bóg przyjął ich dusze tam, gdzie sprawiedliwi pokojem się
cieszą.

O miłosierdzie Boże, królestwo niebieskie i grzechów ich
odpuszczenie, Chrystusa, nieśmiertelnego Króla i Boga naszego
prośmy.

Chór: Racz dać, o Panie. Diakon: Do Pana módlmy się. Chór: Panie,
zmiłuj się.

Kapłan: Boże duchów i ciała wszelkiego, który śmierć
zdeptałeś, szatana obezwładniłeś i darowałeś życie Twemu
światu, sam Panie, daj odpoczynek duszom zmarłych Twoich sług N.
N., w miejscu światłości, w miejscu szczęśliwości, w miejscu
pokoju, skąd ucieka boleść, smutek i westchnienie. Przebacz im,
jako dobry i Przyjaciel człowieka Bóg, wszelki grzech popełniony
przez nich słowem, uczynkiem i myślą, gdyż nie ma człowieka,
któryby żył i nie zgrzeszył. Ty bowiem jedyny jesteś bez grzechu,
sprawiedliwość Twoja jest sprawiedliwością na wieki i słowo Twoje
jest prawdą.

Także ekfonesis: Albowiem Ty jesteś zmartwychwstaniem i życiem, i
pokojem zmarłych Twoich sług N. N., Chryste Boże nasz, i Tobie
chwałę oddajemy z Ojcem Twoim niemającym początku i z
Najświętszym i Dobrym, i Życiodajnym Twoim Duchem, teraz i zawsze,
i na wieki wieków.

Chór: Amen.

Diakon: Oto mądrość.

Kapłan: Najświętsza Bogurodzico, wybaw nas!

Chór: Czcigodniejszą od Cherubinów i chwalebniejszą bez
porównania od Serafinów, któraś bez zmiany Boga Słowo zrodziła,
Ciebie, prawdziwą Bogurodzicę, wysławiamy.

Kapłan: Chwała Tobie, Chryste Boże, nadziejo nasza, chwała Tobie!

Chór: Chwała Ojcu i Synowi, i Świętemu Duchowi, i teraz i zawsze,
i na wieki wieków. Amen. Panie, zmiłuj się (trzy razy).
Pobłogosław!

Kapłan: Zmartwychwstały Chrystus, prawdziwy Bóg nasz, rządzący
żywymi i zmarłymi, dla modlitw najczystszej swojej Matki,
świętych, sławnych i chwalebnych Apostołów, błogosławionych i
bogobojnych Ojców naszych i wszystkich świętych, dusze zmarłych
swoich sług umieści w przybytkach sprawiedliwych, da odpoczynek na
łonie Abrahama, zaliczy do sprawiedliwych i zmiłuje się nad nami,
bo jest dobrym i Przyjacielem człowieka.

Po rozesłaniu diakon mówi:

W błogosławionym odpoczynku daj wieczny pokój, Panie, zmarłym
Twoim sługom N. N. i uczyń im wieczną pamięć.

Chór śpiewa: Wieczna pamięć, trzy razy. A gdzie nie ma diakona,
chór śpiewa: Zmarłym Twoim sługom daj, Panie, wieczną pamięć.

To nabożeństwo należy odprawiać we wszystkie piątki, w które nad
koliwem czynimy pamięć naszych zmarłych ojców i braci.

W PIĄTEK NA POWIECZERZU,

Kanon ku czci Najświętszej Bogurodzicy. Ton 1.

Pieśń 1

Hirmos: Pieśń zwycięską wszyscy śpiewajmy Bogu, który uczynił
przedziwne cuda wyciągniętą prawicą i zbawił Izraela, albowiem
się wysławił.

Jesteś zbawczą przystanią i opieką dla tych, którzy Ciebie
przyzywają, Bogurodzico przeczysta, przeto i ja z duszy gorąco
wołam do Ciebie: Władczyni, zbaw mnie!

Mario przeczysta, Matko Stworzyciela, zniszczałą przez żądze i
grzechu moją pokorną duszę ulecz jako dobra i łaskawa.

Chwała. Władczyni dziewicza, nie odstępuj modląc się zawsze do
mego Stwórcy i Boga za przybiegającego zawsze do Twojej opieki, aby
otrzymać miłosierdzie.

I teraz. Uduchowiony pałacu króla i tronie ognisty, ze świętymi
męczennikami i apostołami zawsze módl się do Chrystusa, aby
wybawił nas z pokus.

Pieśń 3

Hirmos: Kamień, który odrzucili budowniczowie, on stał się
kamieniem węgielnym, to jest kamień, na którym Chrystus umocnił
Kościół, który odkupił z pogan.

Ciemność grzechów ogarnęła moje serce, Władczyni, i nie śmiem
spojrzeć oczyma na niebo, przeto wołam: Oświeć przykazaniami
Chrystusowymi rozum, duszę i moje serce.

Patrzę na Twój Boży obraz i Twoją pieczęć, Władczą i
Przeczystą Matkę, albowiem czczę Archetyp, całuję, kłaniam się
i sławię, znający Twoją i Jego cześć.

Chwała. Powstrzymaj okropne dążenia cielesne, wygaś też płomień
żądz, Dziewico, którymi więzy grzechów bardzo mocno splótł mi
okrutny mąż chcąc pochwycić mnie ku zgubie.

I teraz. Całe w Adama przyoblekło się z Ciebie, Bogurodzico,
nieuszkodzone Słowo, przeto módl się do Niego, aby wybawił nas z
żądz, rozlicznych pokus i wiecznego ognia.

Pieśń 4

Hirmos: Przewidując w duchu wcielenie Słowa, proroku Habakuku,
głosiłeś wołając: Gdy przybliżą się lata, zostaniesz poznany,
gdy nadejdą czasy, okażesz się, chwała mocy Twojej, Panie.

Rodząc Stworzyciela i Stwórcę wszystkich masz moc niewypowiedzianą
i niezwyciężoną, Dziewico, i zbawiasz tych, którzy z wiarą
przychodzą do Ciebie, przeto wołam do Ciebie: Władczyni świata,
pomóż mi!

Zwycięż ataki niewidzialnych wrogów duchowych, bez powodu
napadających na moje nieszczęsne serce, Władczyni, dając Bożą
ciszę i pokój, abym radośnie śpiewał Tobie.

Chwała. Nadziejo pozbawionych nadziei, pomocy ubogich, pociecho
płaczących, oczyszczenie grzesznych, przewodniczko zbłąkanych,
uzdrowicielko chorych i poprawo upadających.

I teraz. Czysta i błogosławiona, która jedyna zmieniłaś klątwę
wszystkich, Dziewico Mario, z apostołami i męczennikami oraz
prorokami módl się do owocu Twego łona, aby zbawił dusze
śpiewających Tobie.

Pieśń 5

Hirmos: Twój pokój daj nam, Synu Boży, innego bowiem poza Tobą
Boga nie znamy, imię Twoje wyznajemy, albowiem jesteś Bogiem żywych
i umarłych.

Wybaw mnie, Władczyni, z głębin pokus, bólów, smutków i żądz
cielesnych oraz w Bożej ciszy zachowaj moją duszę.

Ty jesteś moją zdecydowaną i gorliwą ochroną w całym życiu,
Nieskalana, przeto błagam Ciebie, abyś także po śmierci
rozciągnęła nade mną Twoje obfite miłosierdzie.

Chwała. Ty, która zrodziłaś Stwórcę i Zbawiciela wszystkich,
wybaw mnie z żądz cielesnych, spalających moje serce i
pociągających ku czynom nieprzystojnym.

I teraz. Okazałaś się miejscem duchowego uświęcenia, przeto
uświęć mnie całego, Władczyni, i módl się ze świętymi i
mądrymi apostołami, abym został zbawiony, Dziewico.

Pieśń 6

Hirmos: Proroka Jonasza naśladując, wołam: Wyzwól moje życie ze
zniszczenia, Dobry, i zbaw mnie, Zbawco świata, wołającego: Chwała
Tobie!

Ty żywego mnie zachowujesz wybawiając z pokus, Ty i z ziemi
odchodzącego do życia wiecznego przenieś, Dziewico Matko, Twoim
miłosierdziem.

Ty jesteś murem niezwyciężonym, Ty jesteś mocną opieką,
Bogurodzico Dobra, Ty jesteś orędowniczką Twego sługi i z tej
przyczyny zawsze Ciebie przywołuję.

Chwała. Ty zdobyłaś silną modlitwę do Boga, Bogurodzico dobra,
nie pogardzaj mną, przybiegającym gorąco pod Twoją opiekę i
wołającym: Zmiłuj się nade mną, Matko Boga wszystkich.

I teraz. Nie odrzucaj mnie, Chryste, nie pogardzaj mną, Zbawco, z
aniołami, prorokami i z Twoimi cierpiętnikami błaga Ciebie
Owieczka, która ciałem Ciebie zrodziła.

Także: Panie, zmiłuj się, trzy razy. Chwała, i teraz.

Katyzma poetycka, ton 1:

Prorocy głosili Ciebie, przeczysta Dziewico, jako obłok
światłości Bożej zawsze będącej, arkę i świecznik, mannę i
górę niesieczoną, z Ciebie bez nasienia bowiem przyszedł w czasach
ostatecznych Chrystus Bóg nasz, jak Ojciec to zachciał.

Pieśń 7

Hirmos: Twoich dzieci, Zbawco, będących w piecu, nie dotknął
ogień, ani nie nękał, a wtedy troje jak jednymi ustami śpiewało i
błogosławiło, mówiąc: Błogosławiony Bóg ojców naszych.

Jestem zrozpaczony, przez grzechu i rozkosze cielesne porywany ku
głębinie zguby, Czysta, pospiesz mnie wybawić Twoim miłosierdziem,
przeczysta Władczyni.

Ucieczką i możną opieką, i wybawieniem wszystkich wiernych jesteś
Bogurodzico, Ty bądź moją przewodniczką ku Stwórcy, dając mi
odpuszczenie grzechów Twoim miłosierdziem.

Chwała. Ty zniszczyłaś klątwę, Czysta, rodząc radość,
Chrystusa, Ty także klątwę przez grzech daną mi rozwiąż Twoją
mocą, Nieskalana, i daj mi radość.

I teraz. Ciebie, Najświętsza i Czysta, Twoi słudzy błagamy zawsze
dzień i noc, modląc się skruszoną myślą, wybawienie z grzechów
naszych daj Twoimi modlitwami.

Pieśń 8

Hirmos: Tego, którego lękają się aniołowie i wszystkie zastępy
jako Stwórcy i Pana, opiewajcie kapłani, wysławiajcie dzieci,
błogosławcie ludzie i wywyższajcie na wszystkie wieki.

Powstań, uprzedź, zwyciężaj wrogów, którzy na próżno nas
zasmucają i wzburzają, okazując Twoją moc święta Dziewico,
wspomożycielko świata.

Wybawiłaś świat ze śmierci i zniszczenia Twoim Bożym zrodzeniem,
Dziewico dobra, i teraz Twoimi modlitwami wyrwij z żądz i zbaw nas,
wysławiających Ciebie.

Chwała. Ogromna i niewypowiedziana jest Twoja moc, Dziewico, liczne i
niezwyciężone są Boże łaski oraz łaskawość, przeto wybawiasz
nas, prawdziwie Ciebie przyzywających.

I teraz. Jako uduchowiona winnica wydałaś nam dojrzałe grono,
Dziewico, toczące wino odpuszczenia i wysuszające pijaństwo
grzechu.

Pieśń 9

Hirmos: Świetlisty obłok, w którym Władca wszystkich jak deszcz
zstąpił z niebios na runo i wcielił się ze względu na nas,
niemający początku stał się człowiekiem, uwielbiajmy wszyscy
Czystą jako Matkę Boga.

W morzu życia targany falami rozkoszy cielesnych, przypadam do Ciebie
i wołam: Zmiłuj się nade mną, przybiegającym do Ciebie,
Władczyni, i podaj mi zbawczą dłoń, wybawiając z głębiny zguby.

Tobie wyznaję moje grzechy, Dziewico, Twemu obliczu przedstawiam mój
wstyd i wołam z całej duszy: Zmiłuj się i ulituj, Przeczysta,
albowiem w Tobie mam nadzieję mocną w Bogu.

Chwała. Ciebie, która bez nasienia zrodziłaś Stwórcę i Władcę,
przyzywam z duszy i gorliwie wołam: Ty mnie wybaw ze zniszczenia
wielu grzechów i z niegasnącego ognia, najświętsza i dobra
Władczyni.

I teraz. Nieprzebyte drzwi, brama raju, droga zbawianych, ścieżka
zbawienia, z męczennikami i prorokami, z ascetami i sprawiedliwymi, z
Bożymi apostołami módl się, Czysta, o zbawienie naszych dusz.

Także: Zaprawdę godne to jest, ciąg dalszy jak zwykle i
rozesłanie.

W SOBOTĘ NA JUTRZNI,

po pierwszej recytacji Psałterza katyzmy poetyckie męczennikom. Ton
1:

Chwałą cierpień i godnością koron, chwalebni męczennicy,
przyodział was Pan, bowiem cierpliwym znoszeniem ran i mocą Bożą
zwyciężyliście nieprawych, i przyjęliście z niebios
przyjęliście. Ich modlitwami wyzwól nas od niewidzialnego wroga,
Zbawco, i zbaw nas.

Stichos: Przedziwny jest Bóg w świętych swoich, Bóg Izraela.

Jako mężni rycerze jednomyślnie wierzyliście, nie ulękliście
się gróźb oprawców, święci, gorliwie przyszliście do Chrystusa
wziąwszy czcigodny krzyż i skończywszy bieg otrzymaliście z
niebios zwycięstwo. Chwała umacniającemu was. Chwała koronującemu
was. Chwała czyniącemu przez was wszystkim uzdrowienia.

Prosomion: Żołnierze strzegący Twego grobu.

Stichos Dusze ich będą umieszczone w miejscu szczęśliwości.

W miejscu Światłości, w obliczu sprawiedliwych daj odpoczynek,
Zbawco, w Tobie bowiem złożyli nadzieję, Przyjacielu człowieka,
przyjmij modlitwę za ojców i dzieci, których pamięć czynimy, i
daj im usprawiedliwienie jako wielce miłosierny.

Chwała, i teraz. Teotokion: Gdy Gabriel zwiastował Tobie, Dziewico,
raduj się, z jego słowami Władca wszystkich wcielał się w Ciebie,
święta arko, i jak powiedział sprawiedliwy Dawid okazałaś się
większą od niebios, nosząc Twego Stwórcę. Chwała wcielonemu w
Ciebie. Chwała przychodzącemu z Ciebie. Chwała wyzwalającemu nas
przez Twoje zrodzenie.

Po drugiej recytacji Psałterza katyzmy poetyckie. Ton 1:

Bądź przebłagany, Panie, ranami świętych, którzy ucierpieli ze
względu na Ciebie, i ulecz wszystkie nasze choroby oraz cierpienia,
Przyjacielu człowieka, modlimy się.

Stichos: Liczne są utrapienia sprawiedliwych, lecz ze wszystkich
wybawi ich Pan.

Modlimy się wszyscy i z miłością przypadamy do męczenników
Chrystusowych, oni bowiem proszą o nasze zbawienie i wszyscy toczą
łaskę uzdrowień, oni odpędzają pułki biesowskie jako stróże
wiary.

Stichos: Błogosławieni, których wybrałeś i przyjąłeś, Panie,
pamięć ich z pokolenia na pokolenie.

Zniszczyłeś władzę śmierci, Chryste, i wytoczyłeś ludziom
nieśmiertelność, wierzący w Ciebie nie umierają, ale zawsze
żyją w Tobie, przeto daj odpoczynek duszom Twoich sług, Panie, i
połącz ich z Twoimi świętymi, dla modlitw Bogurodzicy dając im
odpuszczenie i zmartwychwstanie.

Chwała, i teraz. Teotokion: Jedyna pewna orędowniczko rodzaju
ludzkiego, Bogurodzico Dziewico, nieustannie módl się z prorokami i
męczennikami, z biskupami, ascetami i sprawiedliwymi, do zrodzonego
przez Ciebie w nadprzyrodzony sposób Boga Słowa, aby wszystkich
zbawił.

Kanon świętym męczennikom, biskupom, ascetom i zmarłym,

mający akrostych: Tym, którzy umiłowali Boga Bożą śpiewam
pieśń.

Poemat kyr Józefa. Ton 1.

Pieśń 1

Hirmos: Tobie, który słupem ognistym i obłokiem kierował Izraelem
jako Bóg, otworzył morze i rydwany faraona pokrył męką, śpiewamy
zwycięską pieśń, albowiem jeden się wysławił.

Męczennikom: Tarczą pobożności odgrodziliście się,
cierpiętnicy, zdążając na bój i zniszczyliście całą moc wroga
śpiewając zwycięską pieśń Chrystowi, który ich umocnił.

Biskupom: Paśliście owczarnią Bożą, Boży pasterze, na tajemnym
pastwisku, odpędziwszy wilki mieczem świętych słów i radując
się zamieszkaliście w niebiosach, gdzie jest Wielki Pasterz.

Ascetom: Postem i cierpieniem umartwiliście żądze ciała, przeto
żyjąc po śmierci zawsze módlcie się do zmarłego za nas
Chrystusa, czcigodni, aby dał nam łaskę.

Chwała. Byłeś martwy i martwym dałeś Twoje Boże i nieśmiertelne
życie, którzy z wiarą odeszli z życia cielesnego, uczyń ich
uczestnikami Twego królestwa jako łaskawy i jedyny wielce
miłosierny.

I teraz. Teotokion: Męczennicy zranieni miłością Chrystusową i
niewiasty ukoronowane przez Boga Ciebie nieskalaną i najlepszą
wśród niewiast wszyscy sprawiedliwi czczą i wielbią jako
najczcigodniejszą Królową, słusznie radując się.

Drugi kanon za zmarłych,

mający akrostych: Zmarłym w wierze pierwszą przynoszę pieśń. Ton
1.

Hirmos: Twoja zwycięska prawica wspaniale wysławiła się w mocy,
ona bowiem, o Nieśmiertelny, jako wszechmocna starła przeciwników i
otworzyła Izraelitom nową drogę na głębokości morza.

Stichos: Przedziwny jest Bóg w świętych swoich, Bóg Izraela.

Bramy śmierci i wrzeciądze skruszyłeś Twoją śmiercią,
Nieśmiertelny, otwierając zmarłym nadprzyrodzone bramy
nieśmiertelności, dla modlitwa Twoich cierpiętników.

Stichos: Panie, daj odpoczynek duszom Twoich sług.

Zstąpiłeś do śmierci pustosząc jej skarbnice i nas stamtąd
wyprowadzając, abyśmy stali się godnymi życia Bożego, teraz zaś
daj zmarłym odpoczynek, Dawco życia.

Chwała. Ty przyjąwszy moje zniszczalne i martwe ciało
przyoblokłeś się w nie i podniosłeś do nieskończonego i Bożego
życia, gdzie daj jako szczodry odpoczynek tym, których przyjąłeś.

I teraz. Teotokion: Zaśpiewajmy, wierni, Rodzicielce Bożego Słowa
od Boga, Ona bowiem jest drogą życia dla zmarłych, Najczystsza,
którą wysławmy jako przyjmującą Boga i Bogurodzicę.

Pieśń 3

Hirmos: Niechaj moje serce umocni się w Twojej woli, Chryste Boże,
któryś nad wodami umocnił drugie niebo i na wodach założyłeś
ziemię, Wszechmocny.

Przecierpiawszy liczne męki staliście się godnymi licznych dóbr,
wielka rzeszo męczenników, przeto waszymi modlitwami oczyśćcie
niezmierzoną ilość mego zła.

Przyodzialiście się w łaskę sprawiedliwości, święci, i
zdobyliście piękne radości sprawiedliwych, upodobniliście się do
niematerialnych sług.

Prorocy Chrystusowi, Boży męczennicy, chór świętych niewiast,
który mężnie ucierpiał i wysławił się w poście, dla ich
modlitw, Zbawco, wszystkim okaż Twoje miłosierdzie.

Chwała. Ty, który człowieka Twoją ręką dobrowolnie stworzyłeś
z ziemi, Chryste, wszystkich Twoich sług, którzy z wiarą odeszli od
nas, uczyń godnymi Twoich niebieskich dóbr.

I teraz. Teotokion: Bogurodzico nieznająca małżeństwa, prośby
wszystkich zanieś Stwórcy naszemu Bogu, zrodzonemu z Twego łona,
abyśmy znaleźli doskonałe wybawienie ze wszystkich okropieństw.

Inny kanon.

Hirmos: Ty jeden znasz ludzkiej natury słabość i we współczuciu w
nią się przybrałeś, przepasz mnie mocą z wysoka, abym zaśpiewał
Tobie, Święty: Duchowa świątynio niewypowiedzianej Twojej chwały,
Przyjacielu człowieka.

Jako jedyny łaskawy, jako jedyny wielce miłosierny, tym, którzy
pobożnie odeszli do Ciebie, daj odpoczynek w przybytkach niebieskich,
gdzie niewypowiedziana radość i słodycz, gdzie weseli się
zgromadzenie męczenników.

Ty jeden objawiłeś się na ziemi bezgrzesznym, Zbawco mój, który
wziąłeś grzechy świata jako miłosierny, daj odpoczynek duszom
tych, którzy z wiarą odeszli z tego świata, w przybytkach Twoich
świętych, w słodyczach raju, Przyjacielu człowieka.

Chwała. Zrzuciwszy panowanie śmierci, wszystkim wiernym wytoczyłeś
życie nieskończone, Władco, które daj pobożnie zmarłym,
odrzucając niezmierzone winy i przebaczając ich grzechy jako
Przyjaciel człowieka.

I teraz. Teotokion: Bez nasienia poczęłaś Słowo zawsze będące,
Czysta, które przyszło do nas w ciele i zniszczyło moc śmierci
dając zmarłym zmartwychwstanie i swojemu ludowi życie wieczne z
miłosierdzia.

Pieśń 4

Hirmos: Usłyszałem wieść od Ciebie i uląkłem się, poznałem
Twoje dzieła, powiedział prorok, i wysławiłem moc Twoją.

Przecierpiawszy mężnie wszelkie rany, męczennicy jak nieskalane
owieczki zostali przyprowadzeni do Chrystusa, Życia zabitego za
wszystkich.

Boże usta nauczyły was Bożego słowa, hierarchowie, dusze
wybawiliście z ust oszusta, przeto pobożnie was czcimy.

Silni Bożym duchem byliście ojcowie Boży, zwyciężyliście łaską
duchów zła, czcigodni.

Chwała. Dobrowolnie zmarłeś na drzewie, Życie nasze, uczyń
godnymi życia wiecznego tych, którzy z wiarą odeszli, Przyjacielu
człowieka.

I teraz. Teotokion: Nie wyrzekł się Pana chór niewiast, mężnie
cierpiąc, cielesne rozkosze nie zwyciężyły świętych, mających
Ciebie jako wspomożycielkę, Przeczysta.

Inny kanon.

Hirmos: Jako górę przez Bożą łaskę ocienioną ujrzał Ciebie
Habakuk proroczymi oczyma i ogłosił, że z Ciebie wyjdzie Święty
Izraela, na nasze zbawienie i odnowienie.

Uśmierciłeś otchłań Twoją niezwyciężoną mocą, gdy zostałeś
policzony z martwymi, jedyny będący wolnym Chrystusie, wyzwól dusze
pobożnych z osądzenia, dla modlitw świętych męczenników.

Będąc Władcą wszystkich, przez zabicie Ciebie będące
przeciwieństwem czynu Adama dałeś wybawienie i okup, przeto modlimy
się do Twojej łaskawości, abyś zmarłym dał odpoczynek,
przebaczając ich grzechy.

Chwała. Przyjąłeś, Zbawco mój, złożenie do grobu, aby dać
życie będącym w grobach osądzonym zmarłym, jako Bóg
wskrzesiłeś, teraz zaś uczyń godnymi życia wiecznego zmarłych
jako jedyny Przyjaciel człowieka.

I teraz. Teotokion: Rodzaj ludzki zbawił się przez Twoje zrodzenie,
Ty bowiem zrodziłaś nam życie hipostatyczne, zniszczenie śmierci i
uczyniłaś wstępowanie do życia, Bogurodzico, nieskalana
Władczyni.

Pieśń 5

Hirmos: Zajaśniała nam jasna Światłość zawsze będąca,
czuwającym nad losami Twych przykazań, Władco, Przyjacielu
człowieka, Chryste Boża nasz.

Uzbroiwszy się w pobożność okazaliście się niezranieni
strzałami wroga i będąc zwycięzcami przez łaskę otrzymaliście
korony.

Pan namaścił Bożym olejkiem swoich kapłanów, którzy ustrzegli w
sprawiedliwości mnóstwo wiernych i kierując ich ku przybytkom
niebieskim.

Najświętsi kapłani męczennicy, wszyscy asceci, którzy
przestrzegaliście praw Ducha i staliście się uczestnikami
królestwa, jesteście czczeni.

Chwała. Tych, których teraz zabrałeś z Twego nakazu, Władco
Panie, uczyń godnymi Twego królestwa ze świętymi, przebaczając
ich wszystkie dawne grzechy.

I teraz. Teotokion: Niewiasty, które postem i cierpieniami zdobyły
chwałę niebieską, mając Ciebie za orędowniczkę, Przeczysta,
zniszczyły panowanie węża.

Inny kanon.

Hirmos: O Chryste, który przez jasność swego przyjścia
oświeciłeś swym krzyżem krańce świata, oświeć światłością
Twojej Boskiej wiedzy serca tych, którzy śpiewają Tobie według
prawosławnej wiary.

Uleczając ze śmiertelnej trucizny przyjąłeś śmierć i
stępiłeś oścień śmierci, przeto sam daj odpoczynek tym, których
przyjąłeś, Dawco życia, dla modlitw męczenników.

Ty, który wyzwoliłeś ludzkość ze śmierci i zniszczenia, umieść
dusze zmarłych z wiarą w Twoich świętych przybytkach, skąd ucieka
wszelkie utrapienie i panuje radość.

Chwała. Ty, który otworzyłeś raj powieszonemu z Tobą, teraz
przyjmij dusze zmarłych z wiarą, Władco, dając im zamieszkać w
Kościele pierworodnych.

I teraz. Teotokion: Ty, która zbawiasz mających w Tobie władzę
nadziei, skieruj ich łagodnie do przystani Bożej woli, Twoją
macierzyńską odwagą do Twego Syna, błogosławiona Nieskalana.

Pieśń 6

Hirmos: Naśladując proroka Jonasza wołam: Życie moje, Łaskawy,
wyzwól ze zniszczenia i zbaw mnie, Zbawco świata, wołającego:
Chwała Tobie!

Będąc umarłymi z powodu wielu ran, odziedziczyliście życie
prawdziwe, modląc się o zbawienie nas wszystkich, święci
męczennicy.

Zostaliście poznani na ziemi jako jaśniejące jutrzenki,
oświeciliście światłością pobożności wiernych, przesławni
rycerze Chrystusowi i mądrzy hierarchowie.

Okazaliście się wędrowcami na ziemi i obywatelami nieba, noszący
Boga w sercu postnicy, umartwiwszy mędrkowanie ciała
wstrzemięźliwością i pokorą.

Chwała. Wiernych, których zabrałeś, okaż uczestnikami Twojej
Niezachodzącej Światłości, Przyjacielu człowieka, i prawdziwej
słodyczy oraz połącz ich ze zgromadzeniami świętych.

I teraz. Teotokion: Ci, którzy mocno ucierpieli i gorąco pościli,
zostali w ślad za Tobą przeprowadzeni do Chrystusa Króla
wszystkich, jak mówi psalm, Bogurodzico opiewana przez wszystkich.

Inny kanon.

Hirmos: Otoczyła nas głębia otchłani, nie ma nas kto wyzwolić,
policzono nas jak owce na rzeź prowadzone, zbaw lud Twój, Boże
nasz, Ty bowiem jesteś mocą słabych i uleczeniem.

Jako miłosierny daj zmarłym odpuszczenie grzechów i wieczną
szczęśliwość, gdzie jaśnieje Światłość Twego oblicza i
oświeca Twoich cierpiętników.

Ty, który odkupiłeś świat krwią wyciekłą z Twego boku,
zmarłych w wierze wybaw Twoimi czcigodnymi cierpieniami, Ty bowiem
siebie wydałeś jako okup za wszystkich.

Ty, który na początku stworzyłeś mnie przeczystymi Twoimi rękoma
i dałeś ducha, gdy upadliśmy na ziemię jeszcze piękniej nas
odnowiłeś, teraz sam duszom zmarłych daj odpoczynek.

Chwała. Pozwól zamieszkać w Twoim świetlistym pałacu zmarłym w
wierze w Ciebie, Panie, odrzucając ich grzechy jako dobry,
miłosierny i wielce miłościwy.

I teraz. Teotokion: Śpiewamy Tobie błogosławiona czysta, przez
którą zajaśniało nam, będącym w ciemności i cieniu śmierci,
Niezachodzące Słońce Sprawiedliwości, Ty bowiem byłaś
orędowniczką naszego zbawienia.

Pieśń 7

Hirmos: Będących w piecu Twoich dzieci, Zbawco, nie dotknął
ogień, ani im nie zaszkodził, a wtedy trzej jakby jednymi ustami
śpiewali i błogosławili, mówiąc: Błogosławiony Bóg ojców
naszych.

Zostaliście wypróbowani jak złoto w ogniu wszystkimi cierpieniami,
męczennicy, okazując się w Bożej miłości jaśniejszymi od
wszelkiego złota i zostaliście zachowani w skarbnicach niebieskich.

Jako kapłani, jako słudzy Boży, wszyscy święci hierarchowie
przynosiliście Bogu bezkrwawe ofiary i paśliście ludzi, a teraz
zamieszkaliście z Wielkim Pasterzem.

Nie poddaliście się żądzom ciała, przyoblekliście się w
niecierpiętliwość jak w tajemną szatę, okazując się
współmieszkańcami aniołów, ich modlitwami wybaw nas, Chryste, z
pokus.

Chwała. Tam, gdzie jest tajemny pokarm, tam, gdzie jaśnieje
Światłość Twego Oblicza, Chryste, daj mieszkanie tym, którzy w
wierze od nas odeszli, Łaskawco, aby pobożnie sławili Twoją
dobroć.

I teraz. Teotokion: Tobie, najświętsza, przeczysta, święta,
niewiasty radośnie śpiewają z aniołami i sławią Boga Słowo
rodzącego się ciałem z Ciebie z wielkiego miłosierdzia.

Inny kanon.

Hirmos: Ciebie Bogurodzicę znamy jako duchowy piec, bowiem jak troje
dzieci zbawił wywyższany, tak świat odnowił zamieszkawszy w Twoim
łonie, wysławiany ojców Bóg i wywyższany.

Pozwól, Chryste, oświecić się w promieniach przeczystej Twojej
chwały tym, którzy z burzy świata przyszli do Ciebie i daj im z
męczennikami wołać do Ciebie: Wysławiony ojców Boże,
błogosławiony jesteś.

Nowym Adamem zaiste stałeś się Stwórco Adama, któryś jeden
zniszczył klątwę Adama, przeto modlimy się do Ciebie: Zmarłym daj
odpoczynek w słodyczy raju, Chryste, jako jedyny miłosierny.

Chwała. Ty, który jeden poznałeś niemoc naszej natury jako Bóg
łaskawy i miłosierny, wszystkich zmarłych umieść tam, gdzie
jaśnieje Niezachodząca Światłość Twego Oblicza, Chryste,
wysławiany ojców Boże i wywyższany.

I teraz. Teotokion: Cień Zakonu i dawne proroctwa przeminęły z
Twoim zrodzeniem, Matko Boża, przez Ciebie bowiem zajaśniała nam
Światłość Bożej łaski, dzięki której wybawiliśmy się z
dawnych długów, Czysta, śpiewając Bogu nasze wysławienie.

Pieśń 8

Hirmos: Tego, którego lękają się aniołowie i wszystkie zastępy,
jako Stwórcy i Bogu śpiewajcie kapłani, wysławiajcie dzieci,
błogosławcie ludzie i wywyższajcie na wszystkie wieki.

Paszcze lwów wam nie zaszkodziły i smoła kotłów przeminęła,
męczennicy, przesławnie chłodzeni ogniem Bożego Ducha.

Pozwoliłeś swoim prorokom przewidzieć daleką przyszłość i
Twoich biskupów obdarzyłeś świętą mądrością, ich modlitwami,
Chryste Boże, oświeć serca z wiarą Tobie śpiewających.

Asceci ukrzyżowawszy się dla świata odziedziczyli życie
nadprzyrodzone z tymi wszystkimi, którzy od wieków dobrze czynili
przed Bogiem, czcigodnie i sprawiedliwie.

Chwała. Ty, który opatrznościowo stworzyłeś człowieka z ziemi,
tych, którzy z wiarą odeszli z ziemi uczyń jako dobry godnymi
pokarmu rajskiego, odrzucając wszystko, co uczynili złego.

I teraz. Teotokion: Jako dobrą i nieskalaną wśród niewiast znają
Ciebie, Czysta, niewiasty, które ucierpiały, modląc się z Tobą do
Boga, aby Twoje sługi wybawił z nieszczęść.

Inny kanon.

Hirmos: W piecu dzieci izraelskie jak w piecu do wytapiania rudy
bardziej błyszczały cnotą pobożności niż złoto, mówiąc:
Wszystkie dzieła Pańskie błogosławcie Pana i wywyższajcie na
wszystkie wieki.

Obmyj rosą Twojej przyjaźni do człowieka całe skalanie Twoich
zmarłych sług, i pozwól im opiewać Ciebie w pieśniach: Wszystkie
dzieła Pańskie błogosławcie Pana, śpiewajcie i wywyższajcie Go
na wszystkie wieki.

Pozwól stanąć po prawicy zmarłym Twoim wiernym, Zbawco,
usprawiedliwiwszy ich modlitwami cierpiętników, i okaż
śpiewającymi: Wszystkie dzieła Pańskie błogosławcie Pana,
śpiewajcie i wywyższajcie Go na wszystkie wieki.

Chwała. Ty, który masz wszelką władzę nad śmiercią i życiem,
pozwól zmarłym z wiarą oświecić się Twoją jasnością,
wołającym: Wszystkie dzieła Pańskie, błogosławcie Pana,
śpiewajcie i wywyższajcie Go na wieki.

I teraz. Teotokion: Byłaś nam orędowniczką zbawienia, Nieskalana,
przez nieprzebyte wieki trwania i Światłości, Ciebie, Dziewico
czysta, zawsze wszystkie dzieła błogosławią i wywyższają na
wszystkie wieki.

Także Pieśń Bogurodzicy: Uwielbia dusza moja Pana mego, i dalsze
stichosy.

Pieśń 9

Hirmos: Życiodajne Źródło zawsze płynące, świetlisty świecznik
łaski, uduchowioną świątynię, najczcigodniejszą arkę większą
od niebios i ziemi, Ciebie Bogurodzicę, wierni, uwielbiamy.

Uczcijmy święte walki świętych męczenników, radując się,
bowiem cierpienia, rany, przybijanie i wygnanie oraz błogosławione
zabicie, przez które staliście się dziedzicami Chrystusa.

Jako kapłani Boży przyoblekliście się w sprawiedliwość, Boży
wybrańcy, albowiem żyjąc świątobliwie poznaliście post i
radując się uwielbiacie Chrystusa.

Byliście ustami Bożymi Pana, prorocy, wszystkim głosząc Jego
Światłość, z nimi teraz weselą się też niewiasty, które żyły
w ascezie i spodobały się Bogu swoim postem.

Chwała. Ty, która wszystkimi rządzisz, okaż uczestnikami Twego
królestwa z Twoimi świętymi tych, których zabrałeś z ziemi, i
wszystko, co uczynili złego, Boże wszystkich, przebacz z Twego
wielkiego miłosierdzia.

I teraz. Teotokion: Ty, która zrodziłaś Bożą Światłość
przedwieczną, odpuść moje wszystkie okropne grzechy Twoimi
modlitwami i oświeć mój rozum, zawsze omroczony lenistwem, abym
Tobie śpiewał i z wiarą uwielbiał.

Inny kanon.

Hirmos: Obraz Twego czystego zrodzenia pokazał niespalający się w
ogniu krzew i teraz atakujący nas okrutny piec wygaś, modlimy się,
abyśmy Ciebie nieustannie uwielbiali, Bogurodzico.

Oszczędź Twoje stworzenie jako Bóg, Przyjaciel człowieka i
miłosierny, i daj odpoczynek w Twoich świętych przybytkach, gdzie
weselą się wszyscy męczennicy, tym, którzy w wierze odeszli z tego
świata, wielce miłosierny.

Ty, który masz otchłań zmiłowań, zwyciężającą grzechy Twoich
sług, tych, których wybrałeś przyjmij i daj odpoczynek na łonie
Abrahama, Przyjacielu człowieka, i z Łazarzem umieść w Twojej
Światłości.

Chwała. Wybawicielem i Zbawcą jesteś rodzaju ludzkiego, gdyż
zostałeś ukrzyżowany, tym, których teraz od nas zabrałeś, jako
Łaskawca, pozwól cieszyć się słodyczą Bożą, życiem
niezniszczalnym, weselem i światłością.

I teraz. Teotokion: O, Twoje cuda przewyższające rozum! Ty bowiem
wszystkim, którzy są pod słońcem dałaś poznać najnowszy cud,
Przeczysta, Twego niedocieczonego zrodzenia, przeto wszyscy Ciebie
uwielbiamy.

Także: Zaprawdę godne to jest, ektenia, fotagogikon i zwykłe
psalmy.

Do psalmów pochwalnych dodajemy stichery męczennikom, ton 1:

Przyjdźcie, wszyscy ludzie, uczcijmy w śpiewach duchowych i
pieśniach cierpiętników Chrystusowych, światła świata i
głosicieli wiary, źródła zawsze płynące, z których wyciekają
wiernym uzdrowienia, ich modlitwami, Chryste Boże nasz, daj pokój
Twemu światu i naszym duszom wielkie miłosierdzie.

Ci rycerze wielkiego Króla sprzeciwili się nakazom prześladowców,
mężnie znieśli cierpienia i zdeptali wszelkie oszustwo, godnie
zostali ukoronowani przez Zbawcę świata, do którego modlą się za
dusze nasze i o wielkie miłosierdzie.

Was, chwalebni męczennicy, ani ból, ani ciasnota, ani głód, ani
prześladowanie, ani rany, ani okrucieństwo zwierząt, ani miecz, ani
ogień nie mogły rozłączyć z Bogiem, albowiem miłością do Niego
jakby w cudzych walcząc ciałach zapomnieliście o naturze i
pogardziliście śmiercią, przeto słusznie przyjęliście zapłatę
za wasze cierpienia i staliście się dziedzicami królestwa
niebieskiego, nieustannie módlcie się za dusze nasze.

Weselcie się męczennicy w Panu, albowiem stoczyliście dobry bój,
sprzeciwiliście się królom i zwyciężyliście oprawców, nie
ulękliście się ognia, miecza i dzikich zwierząt zjadających wasze
ciała, z aniołami zasyłając pieśń Chrystusowi przyjęliście z
niebios korony, proście o danie światu pokoju i naszym duszom
wielkiego miłosierdzia.

Zmarłym: Czynem pokazujesz, Zbawco mój, że Ty jesteś
zmartwychwstaniem wszystkich, słowem wskrzesiłeś Łazarza z
martwych, Słowo, gdy zaś zmarli z grobów powstali zatrwożyły się
bramy otchłani, wtedy ludziom śmierć wydała się snem, bowiem
przyszedłeś na zbawienie swego stworzenia, a nie na osądzenie,
przeto tym, których wybrałeś, daj odpoczynek jako Przyjaciel
człowieka.

Chwała, i teraz. Teotokion: Raduj się, święta Bogurodzico
Dziewico, czyste naczynie całego świata, świeco niegasnąca,
mieszkanie Nieogarnionego, świątynio niepokonana. Raduj się, bowiem
z Ciebie narodził się Baranek Boży, który wziął grzechy całego
świata.

Na stichownie stichery zmarłym. Poemat kyr Teofana. Ton 1:

Prosomion: Chwalebni męczennicy.

Modlimy się do Ciebie, Zbawco, abyś uczynił zmarłych godnymi
Twojej słodkiej wspólnoty i umieścił z Twojej łaskawości w
przybytkach sprawiedliwych z Twoimi świętymi i w mieszkaniach
niebieskich, odrzucając ich nieprawości i dając im odpoczynek.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Twoje obietnice, które przewyższają wszystko widzialne, których
oko nie widziało, ani ucho nie słyszało i w serce człowieka nigdy
nie wstąpiło, modlimy się do Ciebie, Władco, abyś uczynił
zmarłych godnymi Twojej słodkiej wspólnoty i dał im życie
wieczne.

Stichos: Dusze ich będą umieszczone w miejscu szczęśliwości.

Nikt nie jest bezgrzeszny, nikt z ludzi, tylko Ty jeden,
Nieśmiertelny, przeto jako Bóg szczodry Twoje sługi z Twojej
łaskawości połącz z aniołami Twoimi, przebaczając im grzechy i
dając im odpuszczenie.

Chwała, i teraz. Teotokion: Ubłagaj, Chrystusa, którego
zrodziłaś, Matko Dziewico, aby dał odpuszczenie grzechów Twoim
sługom, głoszącym Ciebie prawdziwą Bogurodzicą i słowem
pobożnym błogosławiącym uczyń ich godnymi Światłości
świętych i radości w Twoim królestwie.

W sobotę na Liturgii Błogosławieństwa. Ton 1:

Stichos: Błogosławieni czyniący pokój, albowiem oni synami Bożymi
będą nazwani.

Wróg przez pokarm wywiódł Adama z raju, Chrystus natomiast krzyżem
łotra wprowadził do niego, wołającego: Wspomnij mnie, gdy
przyjdziesz w Twoim królestwie.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Niezliczone mnóstwo cierpiętników, hierarchów i mądrych niewiast
oraz przesławnych proroków modli się do Ciebie, Jezusie Boże: Daj
nam odpuszczenie grzechów i wielkie miłosierdzie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Cierpiętnicy Chrystusowi, którzy spełnili bieg, najświętsi, ze
świętymi hierarchami i prorokami staliście się godnymi mieszkać w
grodzie niebieskim, weseląc się z aniołami.

Stichos: Radujcie się i weselcie, albowiem zapłata wasza obfita jest
w niebiosach.

W Światłości Niezachodzącej, Chryste, umieść tych, których
zabrałeś, dając im odpuszczenie grzechów jako szczodry Bóg,
abyśmy sławili Twoje ogromne miłosierdzie, Łaskawco.

Chwała. Pokłońmy się Ojcu i sławmy Syna, zaśpiewajmy wszyscy
wierni Świętemu Duchowi: Wspomnij nas wołających: Jednoistotna
Trójco, Jedyny Boże.

I teraz. Jako pałac przestronny, tron chwały i świetlisty obłok
opiewamy Ciebie, Czysta, i modlimy się: Odpędź mroczny obłok od
naszych dusz, Twoimi Bożymi modlitwami.

Koniec tonu pierwszego.


