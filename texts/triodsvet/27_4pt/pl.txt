W czwartek wieczorem,

do: Panie, wołam do Ciebie, dodajemy trzy stichery isomelosy święta
i trzy z Menei.

Stichery święta, ton 5:

Prosomion: Raduj się.

Objawił się pełen światłości i piękny dzień połowy świąt
zmartwychwstania Zbawcy jako jaśniejące południe, rozjaśniające
świat Bożą łaską powstania Chrystusa, oświecający cudami
niezniszczalności, oświeca znaki i wskazuje na wysokość
wniebowstąpienia, objawia wielce wymowne przyjście Ducha,
świetlisty tryumf najczcigodniejszej Pięćdziesiątnicy. Przeto i
daje duszom naszym pokój i wielkie miłosierdzie.

Jako Bożą rzekę chwały teraz w połowie świąt Pan daje wszystkim
strumienie łaskawości, wołając: „Ten, kto pragnie, niech
przyjdzie do mnie i pije”. Sam bowiem będąc Źródłem
współczucia i głębią miłosierdzia, toczy światu odpuszczenie,
obmywa grzechy i oczyszcza niemoce, zbawia świętujących Jego
zmartwychwstanie, otacza miłością czczących Jego wniebowstąpienie
w chwale i daje duszom naszym pokój oraz wielkie miłosierdzie.

Pośrodku Świątyni stał nieopisany Bóg i Pan, Bogiem był bowiem z
natury, chociaż i dla nas dobrowolnie wcielił się, opisany zjawił
się w ciele, wszystkim tocząc życiodajne słowa i wszystkim
mówiąc: Oczyśćcie dusze i ochłódźcie znój żądz, ludzie,
abyście nie pozbawili się, napoju. Daję bowiem Bożą łaskę
nieśmiertelnego, lepszego i wyższego królestwa, połączcie się ze
mną, Stwórcą, i zostaniecie wysławieni.

Chwała, i teraz. Ton 6: W połowie święta Twego zmartwychwstania,
Chryste, i Bożego przyjścia Świętego Twego Ducha, zgromadziwszy
się opiewamy tajemnice Twoich cudów, w tym dniu ześlij nam wielkie
miłosierdzie.

Na stichownie stichery Oktoechosu, ton 3:

Drzewo nieposłuszeństwa zrodziło światu śmierć, zaś drzewo
krzyża życie i niezniszczalność. Przeto kłaniamy się Tobie,
ukrzyżowanemu Panu, aby zaznaczyła się na nas światłość oblicza
Twego, Panie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Przez Twój krzyż, Chryste Zbawco, zniszczona została władza
śmierci i diabła matactwo zniszczone, rodzaj zaś ludzki przez
wiarę zbawiony zawsze Tobie pieśń przynosi.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Wielka jest moc krzyża Twego, Panie, bowiem postawiony
został na miejscu i działa w świecie, z rybaków okazał
apostołów, a z pogan męczenników, aby modlili się za dusze nasze.

Chwała, i teraz. Ton 8. Jana Mnicha: W połowie święta przed męką
i chwalebnym zmartwychwstaniem Twoim, Panie, nauczałeś w Świątyni
niepokornych Żydów, faryzeuszy i uczonych w Piśmie, i wołałeś do
niech: „Ten, kto jest spragniony, niech przyjdzie do mnie i pije!
Jeśli kto wierzy we mnie, rzeki wody życia Ducha Bożego popłyną z
jego wnętrza!” O niewypowiedziana mądrości Twojej chwały! Boże
nasz, który wszystko spełniłeś, chwała Tobie.

W piątek połowy święta na jutrzni,

po pierwszej recytacji Psałterza katyzma poetycka, ton 3:

Prosomion: Gabriel zadziwił się.

Zechciałeś przecierpieć krzyż i śmierć, postawiwszy krzyż
pośrodku stworzenia, gdy pozwoliłeś przygwoździć Twoje ciało,
Zbawco, wtedy słońce skryło swoje promienie, co widząc łotr na
krzyżu powiedział do Ciebie: „Wspomnij mnie, Zbawco” i
uwierzywszy otrzymał raj.

Stichos: Wywyższajcie, Pana Boga naszego, i kłaniajcie się
podnóżkowi nóg Jego, albowiem jest święty.

Błogosławimy niepojęte ukrzyżowanie i niewypowiedzianą tajemnicę
zmartwychwstania, wierni. Dzisiaj bowiem śmierć i otchłań zostały
zniszczone, zaś rodzaj ludzki przyoblekł się w niezniszczalność.
Przeto składając dziękczynienie wołamy do Ciebie: Chwała,
Chryste, powstaniu Twemu.

Stichos: Przedziwny jest Bóg w świętych swoich, Bóg Izraela.

Męczennikom: Mężna wasza cierpliwość zwyciężyła ataki wroga i
twórcy zła, chwalebni cierpiętnicy, przeto staliście się godni
wiecznej szczęśliwości, módlcie się do Pana, aby zbawił
owczarnię ludzi kochających Chrystusa, będąc męczennikami prawdy.

Chwała, i teraz. Stauroteotokion: Zdobywszy jako berło mocy krzyż
Syna Twego, Bogurodzico, którym zrzucamy zuchwałość wrogów,
nieustannie w miłości Ciebie wysławiając.

Po drugiej recytacji Psałterza katyzma poetycka, ton 8:

Prosomion: Mądrości Słowa.

Wytaczając światu wodę mądrości i życia, wszystkich wzywasz,
Zbawco, aby zaczerpnęli wody zbawienia, bowiem Boży Twój Zakon
przyjąwszy człowiek w sobie wygasza węgle oszustwa. Przeto na wieki
nie będzie pragnął, ani nie przestanie odczuwać nienasycenia
Twego, Władco, Królu nadniebieski, sławimy więc Twoją władzę,
Chryste Boże, prosząc o zesłanie sługom Twoim obfitego
odpuszczenia grzechów.

Zmartwychwstanie Chrystusa zobaczywszy. Psalm 50.

Kanon święta z hirmosami na osiem i z Menei na cztery. Kontakion i
eksapostilarion święta.

Do psalmów pochwalnych dodajemy stichery Oktoechosu, ton 3:

Przez zawiść rozkoszy zostałem wypędzony, gdy upadłem okrutnym
upadkiem, ale Ty mnie nie odrzuciłeś, Władco, przyjąwszy ze
względu na mnie ukrzyżowania i zbawiasz mnie, i wprowadzasz do
chwały, Wybawicielu mój, chwała Tobie (dwa razy).

Przyjdźcie, wszyscy ludzie, zrozumcie budzącą bojaźń moc
tajemnicy, Chrystus bowiem Zbawca nasz, będący na początku Słowem,
został ukrzyżowany za nas i dobrowolnie pogrzebany, powstał z
martwych, aby wszystko zbawić, Jemu pokłońmy się.

Męczennikom: Przyjdźcie, wszyscy ludzie, uczcijmy pamięć
świętych cierpiętników, którzy byli widowiskiem dla aniołów i
ludzi, przyjęli od Chrystusa koronę zwycięstwa i modlą się za
dusze nasze.

Chwała, i teraz. Ton 8: W połowie święta Paschy wszedłeś do
Świątyni, Zbawco nasz, i stanąwszy pośrodku ludu nauczałeś go z
odwagą i mówiłeś: Ja jestem Światłością świata, kto idzie za
mną nie będzie chodzić w ciemności, lecz będzie miał
światłość życia nieśmiertelnego.

Na stichownie stichery, ton 2:

Prosomion: Domu Eufrato.

Będąc cały z Bogiem, Słowo, i mnie ginącego chcąc wyrwać
grzechom, zjednoczyłeś się ze mną, Przyjacielu człowieka.

Stichos: Wspomnij zgromadzenie Twoje, które nabyłeś od początku.

Ustał cień, bowiem oto Mesjasz pośrodku święta oświecił łaską
jak drugą jutrzenką.

Stichos: Bóg nasz, Król nasz przed wiekami uczynił zbawienie
pośrodku ziemi.

Przyjdźcie pokornie, którzy zapragnęliście pić wodę życiodajną
– woła Zbawca mój – i pijcie łaskę, weseląc się w Bogu.

Chwała, i teraz. Ton 6: Oczyśćmy skarbnice myśli, rozjaśniwszy
duchowe jaśnienia i zobaczymy Chrystusa, nasze życie, który
przyszedł do Świątyni z ogromu łaskawości, aby zwyciężyć wroga
i zbawić nasz rodzaj przez cierpienie krzyża i zmartwychwstanie, do
Niego zawołajmy: Niezgłębiony Panie, chwała Tobie.

