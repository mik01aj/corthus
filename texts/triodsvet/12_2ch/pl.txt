W środę drugiego tygodnia wieczorem,

do: Panie, wołam do Ciebie, dodajemy sześć stichosów i śpiewamy
stichery isomelosy, ton 2:

Prosomion: Gdy z drzewa.

Nie porzuciłeś łona Ojcowskiego i zjawiłeś się na ziemi nosząc
ciało ze względu na łaskawość, Chryste, przyjąwszy cierpienia i
śmierć, zmartwychwstałeś po trzech dniach. Przy drzwiach
zamkniętych wszedłeś jako wszechmocny. Przeto Tomasz dotknął
Twego Bożego boku radując się i wysławił Ciebie, Pana i
Stwórcę.

Zostałeś przybity gwoździami do krzyża, zostałeś przebity
włócznią w bok, zakosztowałeś żółci, Chryste, przecierpiałeś
śmierć, w grobie zostałeś położony jako martwy, zaś jako Bóg
skruszyłeś więzy otchłani i wskrzesiłeś zmarłych od wieku.
Przeto nie naruszywszy pieczęci zjawiłeś się uczniom Twoim,
przekonując ich o Twoim zmartwychwstaniu.

Pascha prawdziwym świętem. Pascha tajemnicza. Pascha Boża. Pascha
zbawcza. Pascha przeprowadzająca nas do nieśmiertelnego życia.
Pascha zabierająca od nas wszelki smutek. Pascha dająca uczniom
łaskę wesołości. Przeto Tomasz zawołał: Jesteś Panem Bogiem
moim, który zniewolił królestwa otchłani.

Trzy stichery z Menei.

Chwała, i teraz. Ton 4: O, przesławny cud! Niewiara rodzi pewność
wiary. Rzekł bowiem Tomasz: „Jeśli nie zobaczę, to nie
uwierzę”. Dotknąwszy zaś boku błogosławi wcielonego, tegoż
Syna Bożego poznaje, który ucierpiał ciałem, wyznał
zmartwychwstałego Boga i zawołał donośnym głosem: Pan mój i Bóg
mój, chwała Tobie.

Na stichownie stichera zmartwychwstania, ton 1:

Przez mękę Twoja, Chryste, zostaliśmy uwolnieni od cierpień, i
przez Twoje zmartwychwstanie zostaliśmy wybawieni ze zniszczenia.
Panie, chwała Tobie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Apostolska harmonijna fletnio, kierowana przez Świętego Ducha,
zniszczyłaś pogańskie chramy bezwstydnych biesów i głosząc
jednego Pana wybawiłaś pogan z oszustwa bożków, i nauczyłeś
kłaniać się Trójcy Jednoistotnej.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Chwalebni męczennicy, was nie ziemia ukryła, lecz
przyjęło niebo. Otworzono wam bramy raju i weszliście weń,
rozkoszujecie się drzewem życia. Módlcie się do Chrystusa, aby
darował duszom naszym pokój i wielkie miłosierdzie.

Chwała, i teraz. Ton 4: O, przesławny cud! Siano dotknęło ognia i
uratowało się, włożył bowiem Tomasz rękę w ognisty bok Jezusa
Chrystusa Boga, i nie spłonął przez dotknięcie. Fałszywą wiarę
duszy zamienił bowiem na wiarę prawdziwą i gorąco zawołał z
głębi duszy: „Ty jesteś Władcą i Bogiem moim, powstały z
martwych, chwała Tobie”.

Także: Teraz pozwalasz odejść. Trisagion i po: Ojcze nasz,
troparion święta oraz rozesłanie.

W czwartek drugiego tygodnia na jutrzni,

po: Bóg i Pan, troparion święta, trzykrotnie.

Po pierwszej recytacji Psałterza katyzma poetycka, ton 1:

Prosomion: Pomimo kamienia opieczętowanego.

Na krzyżu zostałeś przygwożdżony, Życie wszystkich, i zostałeś
policzony ze zmarłymi, nieśmiertelny Panie. Powstałeś po trzech
dniach, Zbawco, podniosłeś Adama ze zniszczenia. Przeto moce niebios
wołają do Ciebie, Dawcy Życia: Chwała Twojej Bożej męce,
Chryste. Chwała Twemu zmartwychwstaniu. Chwała Twemu uniżeniu,
jedyny Przyjacielu człowieka.

Stichos: Na całą ziemię rozejdzie się ich głoszenie i aż do
krańców ziemi ich słowa.

Mądrzy łowcy świata, od Boga przyjęliście miłosierdzie, módlcie
się i teraz za nami, wołającymi: Panie, zbaw Twój lud i Twoje
miasto, i dla modlitw apostołów wyzwól dusze nasze z ogarniających
nas nieszczęść.

Stichos: Niebiosa głoszą chwałę Bożą, dzieło rąk Jego
obwieszcza firmament.

Męczennikom:

Prosomion: Żołnierze strzegący grobu Twego.

Módlmy się wszyscy do męczenników Chrystusowych, albowiem oni
proszą o nasze zbawienie, i wszyscy przystąpmy do nich z wiarą, to
oni toczą łaskę uzdrowień, to oni odpędzają pułki demonów jako
stróże wiary.

Chwała, i teraz. Teotokion: Prorocy wyraźnie przepowiedzieli Ciebie,
wybrane Dziecko Boże, Matkę Bożą, i apostołowie Boży głosili w
świecie, a my uwierzyliśmy. Przeto wszyscy mądrze pobożnie czcząc
śpiewamy Tobie i zawsze nazywamy Ciebie mającą władzę
Bogurodzicą.

Po drugiej recytacji Psałterza katyzma poetycka, ton 1:

Prosomion: Żołnierze strzegący grobu Twego.

„Zobaczywszy mój bok wierz we mnie! – Słowo zawołało do
niewierzącego Tomasza. – Dotknij mnie palcem i doświadcz ręką, a
poznawszy znaki moich ran głoś światu moje życiodajne powstanie z
grobu.

Chwała, i teraz. Ta sama katyzma poetycka.

Zmartwychwstanie Chrystusa zobaczywszy. Psalm 50.

Kanon święta z hirmosami na osiem i z Menei na cztery. Po trzeciej
pieśni katyzma poetycka z Menei. Kontakion i eksapostilarion
święta.

Do psalmów pochwalnych dodajemy cztery stichery, ton 1:

Zmartwychwstania: Sławimy Twoje Boskie uniżenie, Chryste, i
śpiewamy Tobie: Urodziłeś się z Dziewicy i nie rozłączyłeś
się z Ojcem, cierpiałeś jako człowiek, dobrowolnie wstąpiłeś na
krzyż i zmartwychwstałeś z grobu, wychodząc zeń jak z weselnej
komnaty, aby zbawić świat, Panie, chwała Tobie.

Zgodnie wysławmy Piotra i Pawła, Łukasza, Mateusza, Marka, Jana,
Andrzeja, Tomasza, Bartłomieja, Szymona Zelotę, Jakuba, Filipa i
całe zgromadzenie uczniów niech zostanie przez nas godnie
wysławione.

Męczennikom: Radujcie się w Panu męczennicy, albowiem stoczyliście
dobry bój, sprzeciwiliście się królom i zwyciężyliście
prześladowców, nie ulękliście się ognia i miecza, dzikich
zwierząt zjadających wasze ciała, zasyłaliście z aniołami
pieśń Chrystusowi, przeto przyjęliście korony z niebios, proście
o darowanie światu pokoju i duszom naszym wielkiego miłosierdzia.

Chwała, i teraz. Ton 4: O, przesławny cud! Jan spoczął na piersi
Słowa, Tomaszowi zaś pozwolono dotknąć boku. Pierwszy z nich
stamtąd osiągnął budzącą bojaźń teologię głębi
Opatrzności, a drugi może uczyć nas tajemnicy, widząc bowiem
wyraźnie ślady Jego powstania, zawołał: Pan mój i Bóg mój,
chwała Tobie.

Na stichownie stichery, ton 4:

Prosomion: Domu Eufrato.

Smutek żądz i burza myśli niech oddalą się daleko, a wtedy
zakwitnie wiosna wiary.

Stichos: Na całą ziemię rozejdzie się ich głoszenie i aż do
krańców ziemi ich słowa.

Przyszedłeś, Zbawco, do świętych Twoich apostołów przy drzwiach
zamkniętych, przez nich odnawiając nam dzisiaj Bożego Ducha.

Stichos: Niebiosa głoszą chwałę Bożą, dzieło rąk Jego
obwieszcza firmament.

Teraz zobaczymy Ciebie, Królu wszystkich, nie oczyma, ale szczerą
miłością, wierząc w Boga w pieśniach wysławiamy.

Chwała, i teraz. Ton 6: Po ośmiu dniach od Twego powstania, Jezusie
Królu, Jednorodzone Słowo Ojca, zjawiłeś się swoim uczniom przy
zamkniętych drzwiach, dając Twój pokój i niewierzącemu uczniowi
pokazałeś rany: „Przyjdź i dotknij rąk oraz nóg, a także mego
niezniszczalnego boku”. On zaś uwierzywszy wołał do Ciebie:
„Pan mój i Bóg mój, chwała Tobie”.

Pierwsza godzina i rozesłanie.

