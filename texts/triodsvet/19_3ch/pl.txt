W środę trzeciego tygodnia wieczorem,

do: Panie, wołam do Ciebie, dodajemy sześć stichosów i śpiewamy
trzy stichery święta i trzy z Menei.

Stichery święta, ton 2:

Prosomion: Gdy z drzewa.

Usłyszawszy słowa radości od młodzieńców siedzących na grobie
Słowa, skwapliwie wyruszyły w drogę i porzuciwszy poprzedni
obowiązek niesienia mirry, zjawiły się jako zwiastunki, głosząc
wtajemniczonym powstanie z czeluści otchłani Tego, który dla nas
się wcielił.

Uprzedziwszy wczesny poranek z lękiem niewiasty z mirrą stanęły
przed grobem przynosząc mirrę Dawcy życia i zwycięzcę otchłani
policzając z martwymi. Anioł Boży stanął przed nimi, wołając:
Dlaczego Dawcę życia i Żywego szukacie wśród zmarłych? Idźcie,
głosząc zmartwychwstanie.

Niesiesz spoczywającego na ramieniu cherubinów, błogosławiony
Józefie, jak na innym tronie na Twoim ramieniu, przedtem wcielonego,
a teraz uśmierconego, który ożywi na umarłych, a którego
zmartwychwstanie widząc, wydanego na śmierć, radujesz się z
czcigodnymi niewiastami niosącymi mirrę.

Chwała, i teraz. Ton 1: Przyszła do grobu Magdalena i druga Maria,
szukając Pana, i ujrzały anioła jako błyskawicę, siedzącego na
kamieniu, i powiedział im: Dlaczego Żywego szukacie wśród
zmarłych? Zmartwychwstał, jak powiedział. Znajdziecie Go w Galilei.
Zawołajmy do Niego: Powstały z grobu Panie, chwała Tobie.

Także: Pogodna Światłości.

Na stichownie stichera zmartwychwstania, ton 2:

Zmartwychwstanie Twoje, Chryste Zbawco, oświeciło świat cały i
wezwałeś Twoje stworzenie. Wszechmocny Panie, chwała Tobie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Apostołom: Wysławiłeś, Zbawco, na ziemi imiona przywódców
apostołów. Otrzymawszy niewypowiedziane dary niebieskich, dali
będącym na ziemi uzdrowienia i same ich cienie leczyły choroby,
pochodzący z rybaków czynili cuda i ci z Judei błogosławili nauki
łaski. Przez nich, Łaskawco, daj nam wielkie Twoje miłosierdzie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Wielką chwałę zdobyliście przez wiarę, święci,
nie tylko bowiem gdy ucierpieliście zwyciężyliście wroga, ale
także po śmierci przepędzacie duchy, uzdrawiacie chorych, lekarze
dusz i ciał, módlcie się do Pana, aby zmiłował się nad duszami
naszymi.

Chwała, i teraz. Ton 2: Niewiasty rozlały ze łzami mirrę na grób
Twój i napełniły się radością ich usta, gdy powiedziano:
Zmartwychwstał Pan.

Także: Teraz pozwalasz odejść. Trisagion, troparion i rozesłanie.

W czwartek trzeciego tygodnia na jutrzni,

po: Bóg i Pan, troparion święta.

Po pierwszej recytacji Psałterza katyzma poetycka, ton 2:

Prosomion: Błogosławiona jesteś.

Niewiasty niosąc mirrę na Twoje pogrzebanie, w tajemnicy wcześnie
rano przyszły do grobu, lękając się żydowskiej zuchwałości i
straży żołnierzy. Mężnie zwyciężyły słabą naturę, aby
miłosiernym zamiarem ucieszyć Boga, godnie bowiem wołały:
Powstań, Panie, pomóż nam, i wybaw nas ze względu na chwałę
imienia Twego.

Stichos: Na całą ziemię rozejdzie się ich głoszenie i aż do
krańców ziemi ich słowa.

Rybaków obdarzyłeś mądrością bardziej niż retorów i
posłałeś ich jako nauczycieli po całej ziemi, z niewypowiedzianej
Twojej przyjaźni do człowieka, Chryste Boże. Przez nich umocnij
Kościół Twój i ześlij wiernym Twoje błogosławieństwo, jedyny
miłosierny i Przyjacielu człowieka.

Stichos: Przedziwny jest Bóg w świętych swoich, Bóg Izraela.

Męczennikom: Apostołowie, męczennicy i prorocy, hierarchowie,
asceci i sprawiedliwi, dobry bój stoczyliście i zachowaliście
wiarę, mając odwagę wobec Zbawcy, módlcie się do Niego, prosimy,
aby zbawił dusze nasze.

Chwała, i teraz. Teotokion: Przez Ciebie, Bogurodzico zawsze
Dziewico, staliśmy się wspólnikami natury Bożej, bowiem
zrodziłaś nam wcielonego Boga. Przeto godnie wszyscy Ciebie
pobożnie wysławiamy.

Po drugiej recytacji Psałterza katyzma poetycka, ton 2:

Prosomion: Wyższych poszukując.

Gdy niewiasty przyniosły mirrę, Zbawco, gorliwie poszukując jak
namaścić Ciebie, Przyjaciela człowieka, wtedy z grobu zawołał do
nich anioł: Powstał Dawca życia i Pan, podeptał otchłań i
śmierć.

Chwała i teraz. Ta sama katyzma.

Zmartwychwstanie Chrystusa zobaczywszy i Psalm 50.

Kanon święta i dalszy ciąg, jak to już ukazano.

Do psalmów pochwalnych dodajemy cztery stichosy i śpiewamy stichery,
ton 2:

Anioł przyniósł Łaski Pełnej pozdrowienie „Raduj się” przed
Twoim poczęciem. Anioł też odsunął kamień ze sławnego Twego
grobu w Twoim zmartwychwstaniu. Pierwszy raz w miejsce smutku radość
głosi, teraz zaś w miejscu śmierci głosi nam Władcę, Dawcę
życia, przeto śpiewamy Tobie: Łaskawco wszystkich, Panie, chwała
Tobie.

Przez nieprawe czyny zawsze atakowani i do Ciebie przybiegając,
zaiste będącego Boga, przynosimy Tobie słowa Twoich uczniów,
mówiąc: Zbaw nas, Nauczycielu, giniemy. Okaż i teraz naszym wrogom,
prosimy, że otaczasz ludzi opieką i wybawiasz z nieszczęść, dla
modlitw apostołów, odrzucając grzechy z powodu Twojej wielkiej
łaskawości, Panie.

Męczennikom: Wszelki gród i kraina czczą wasze relikwie, o
cierpiętnicy męczennicy! Wy bowiem ucierpieliście i przyjęliście
koronę niebieską, przeto jesteście chwałą kapłanów,
zwycięstwem królów i pięknem Kościoła.

Chwała, i teraz. Ton 2: Niewiasty wczesnym porankiem wzięły
wonności i przyszły do grobu Pańskiego nawet nie mając nadziei na
odsunięcie kamienia, a znalazły kamień odsunięty i jedna do
drugiej wołały: „Gdzie są pieczęcie grobu?” „Gdzie jest
straż Piłata i niebezpieczne zabezpieczenie?” Jaśniejący anioł
głosił nic nie rozumiejącym niewiastom nowinę i rzekł do nich:
Dlaczego z płaczem poszukujecie Żywego i ożywiającego rodzaj
ludzki? Powstał Chrystus Bóg nasz z martwych jako wszechmocny,
dając wszystkim nam niezniszczalność, życie, oświecenie i wielkie
miłosierdzie.

Na stichownie stichery, ton 2:

Prosomion: Gdy z drzewa.

Gdy zmartwychwstałeś jako Bóg, wtedy dałeś radość, Słowo,
mówiąc do niewiast z wonnościami: Jeszcze nie wstąpiłem do Ojca
mego, przeto nie dotykajcie mnie, idźcie więc i powiedzcie moim
przyjaciołom: „Oto was uprzedza”. Przeto byłeś potem widziany
przez nich, Zbawco, i dałeś im tchnienie Ducha Świętego.

Stichos: Łaskawym się okazałeś, Panie, dla ziemi Twojej,
odmieniłeś niewolę Jakuba.

Słowom niewiast z mirrą, głoszącym powstanie Chrystusa z martwych,
wtajemniczeni nie uwierzyli, poszli zobaczyć grób, ujrzeli całun i
chustę w grobie, ale samego poszukiwanego nie widzieli. Przeto
poznawszy zmartwychwstanie stali się nauczycielami świata, głosząc
je narodom.

Stichos: Łaskawość i wierność spotkają się ze sobą, ucałują
się sprawiedliwość i pokój.

Objawiła się nam Światłość niedostępna, jaśniejący z grobu
piękny Chrystus Bóg. Otchłań została zniewolona, szatan
zniknął, radują się krańce świata, weseli się stworzenie,
śpiewa Kościół świętujący pamięć Józefa najmędrszego i z
nim czcząc tryumf niewiast z niosących mirrę.

Chwała, i teraz. Ton 2: Po cóż mirrę mieszacie ze łzami, o
uczennice? Kamień odsunięty, grób jest pusty, widzicie zniszczenie
zdeptane przez życie, pieczęcie świadczą wyraźnie o mocno
śpiących niepokornych strażnikach, zbawienie zostało dokonane
przez ciało Boże, otchłań płacze. Biegnąc radośnie powiedzcie
apostołom: Chrystus uśmiercił śmierć, pierworodny spośród
umarłych, uprzedzi was w Galilei.

Także troparion, pierwsza godzina i rozesłanie.

