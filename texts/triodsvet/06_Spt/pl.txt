W czwartek Tygodnia Paschalnego wieczorem,

śpiewamy służbę ułożoną przez kyr Kalista Ksantopulosa o
Życiodajnym Źródle Najświętszej Pani Władczyni Bogurodzicy. Nie
znaleźliśmy w Typikonie tej służby, ale zamieszczamy ją ze
względu

na miłość Najświętszej Bogurodzicy.

Do: Panie, wołam do Ciebie, dodajemy dziesięć stichosów

i śpiewamy sześć sticher zmartwychwstania Oktoechosu, ton 6:

Mając zwycięstwo nad otchłanią wstąpiłeś na krzyż, Chryste,
aby siedzących w ciemności śmierci wskrzesić ze sobą, będąc
wolnym wśród martwych, tocząc życie ze swojej światłości,
wszechmocny Zbawco, zmiłuj się nad nami.

Dzisiaj Chrystus podeptał śmierć, jak i powiedział,
zmartwychwstał i dał radość światu, abyśmy wszyscy wołając,
taką śpiewali pieśń: Źródło życia, niedostępna Światłości,
wszechmocny Zbawco, zmiłuj się nad nami.

Przed Tobą, Panie, będącym w całym stworzeniu, jakże uciekniemy,
grzeszni? Na niebiosach sam żyjesz, w otchłani zdeptałeś śmierć,
w głębinach morskich, tam jest ręka Twoja, Władco. Do Ciebie
przybiegamy, do Ciebie przypadając modlimy się: Powstały z
martwych, zmiłuj się nad nami.

Inne stichery Anatoliosa, ton 6:

Krzyżem Twoim, Chryste, chlubimy się i zmartwychwstanie Twoje
opiewamy i sławimy. Ty bowiem jesteś Bogiem naszym, poza Tobą
innego nie znamy.

Chwała mocy Twojej, Panie, albowiem zniszczyłeś władzę mającą
śmierć, odnowiłeś nas Twoim krzyżem, dając nam życie i
niezniszczalność.

Zawsze błogosławiąc Pana śpiewamy Jego zmartwychwstanie, krzyż
bowiem przecierpiawszy, śmiercią zniszczył śmierć.

Także stichery Życiodajnego Źródła, ton 6:

Prosomion: Całą złożywszy.

Przedziwne i przesławne rzeczy uczynił od początku Władca niebios,
Nieskalana, albowiem z wysoka sposób rozlał się jak deszcz w Twoim
łonie, Boża Oblubienico, okazując Ciebie źródłem łask dla
wszystkich, obfitym w uzdrowienia, wszystkim toczącym hojnie łaski,
potrzebującym mocy dusz i zdrowia ciał, wodą łaski.

Nazywam Ciebie, Bogurodzico, manną z nieba, jak również Bożym
źródłem raju, z ziemi bowiem wypływa strumień i łaska Twego
źródła pokrywająca czwartą jego część, a pita woda zawsze bywa
pełna przedziwnych cudów i znaków, przeto weseląc się
przybiegnijmy z wiarą, chrześcijanie, zawsze czerpiąc świętość
toczącą słodycz.

Toczysz strumienie uzdrowień tym, Dziewico, którzy z wiarą zawsze
przybiegają do Twego imienia, Boża Oblubienico. Darmo bowiem
rozlewasz obficie i bogato uzdrowienia chorym, wyraźnie okazujesz
widzącymi ślepych przystępujących do Ciebie, wiele kalek
uzdrowiłaś i sparaliżowanych podniosłaś, umarłych ożywiłaś
przez trzykrotne rozlanie, uleczyłaś nawiedzonych i dyszących
złymi żądzami.

Chwała: Któż opowie moce twoje, źródło obfitujące w
niewyczerpane cuda, dające liczne i nadprzyrodzone uleczenia? O
wspaniałości, którą wszystkim rozlewasz! Nie tylko bowiem
ciężkie choroby odpędziłaś od przebiegających z miłością, ale
także duchowe cierpienia obmywasz, oczyszczając je, Nieskalana,
wszystkim dając wielkie miłosierdzie.

I teraz: Któż Ciebie nie będzie błogosławił, Przeczysta
Dziewico? Któż nie będzie opiewał Twego przeczystego zrodzenia?
Przedwiecznie bowiem zajaśniały z Ojca Syn Jednorodzony, tenże sam
przyszedł z Ciebie, Czystej, niewypowiedzianie wcieliwszy się. Z
natury będąc Bogiem, z natury był też człowiekiem ze względu na
nas, nie na dwie Osoby dzielony, ale w dwóch naturach niepomieszanych
poznawany. Do Niego módl się, czysta i błogosławiona, aby
zmiłował się nad duszami naszymi.

Wejście z kadzielnicą. Pogodna Światłości. Prokimenon, ton 7:
Umiłuję Ciebie, Panie, mocy moja, Pan umocnieniem moim i ucieczką
moją, wybawicielem moim. Stichos 1: Bogiem moim, pomocą moją, w Nim
mam nadzieję. Stichos 2: Wysławiając wezwę Pana i wybawię się od
wrogów moich. Stichos 3: Usłyszał głos mój z przybytku świętego
swego. I znowu: Umiłuję Ciebie, Panie, mocy moja, Pan umocnieniem
moim i ucieczką moją, wybawicielem moim.

Na stichownie stichera zmartwychwstania z Oktoechosu, ton 6.
Prosomion:

Zmartwychwstanie Twoje, Chryste Zbawco, Aniołowie śpiewają na
niebiosach i nam na ziemi pozwól czystym sercem Ciebie sławić.

Także stichery Bogurodzicy, ton 5. Prosomion:

Raduj się, Życiodajne Źródło, po morzach rozlewające cuda na
całą ziemię, duchowy oceanie, który przewyższasz strumienie Nilu
rozlaniem łaski, drugi Siloam, toczący z kamienia sławną wodę,
który przyjąłeś działanie Jordanu. Manno zbawcza, wyraźnie darmo
i obficie dana, Matko Chrystusa, Dziewico rozlewająca światu wielkie
miłosierdzie.

Stichos: Najwyższy uświęcił przybytek swój.

Cudnymi pieśniami opiewajmy, wierni, niebieski obłok, kroplę
niebieską Dawcy Życia Chrystusa, spadającą na ziemię bez
zniszczenia jako deszcz, żywą skaczącą i wytaczającą
nieśmiertelność. Wodę Bożą, ambrozję, nektar, nigdy po
spożyciu nie niszczącą, odpędzającą pragnienie tające się w
duszy, z którego rozumnie pijącym strumienie Boże są proponowane z
duchowego źródła, toczące wszystkim darmową łaskę.

Stichos: Nurt rzeki rozwesela miasto Boże.

Raduj się, źródło przyjmujące życie, wiecznie toczące łaskę,
potok uzdrowień, umocnienie przeciwko wszelkim słabościom,
odpędzającą złą niemoc, przejrzenie ślepców i Boże
oczyszczenie trędowatych, toczące uleczenie wszelkich chorób
wszystkim przybiegającym z wiarą do Twojej świątyni. Wielkie
powszechne uleczenie, zaiste darmowe i gotowe, Matka Chrystusa Słowa,
toczącego światu wielkie miłosierdzie.

Chwała. Ton 5: Zatrąbmy, miłośnicy świąt, w pieśniach
zaklaszczmy na wodach i zakrzyknijmy radując się wiecznymi
strumieniami Życiodajnego Źródła. Niech się zbiegną królowie i
książęta, i niech obficie czerpią ze źródła łaski. Królów
bowiem wybawi, leżących zaś na łożu dotknięciem przywróci do
zdrowia. Pasterze i wszyscy wierni, zszedłszy się zaczerpnijmy wodę
z deszczowego obłoku, dla pozostających w chorobach wyzwolenie. Dla
będących w nieszczęściach umocnienie, ochłoda dla spragnionych,
wzrok dla ślepych, słyszenie dla głuchych, uleczenie dla
cierpiących, życiodajne dla umierających, wszystkim wszędzie
wiernym toczącą wody zbawienia, zaklaszczmy więc wołając: Zawsze
rozlewająca żywe strumienia ze źródła, Czysta, nie przestawaj
zawsze modlić się, Dziewico, za sługi Twoje.

I teraz. Ton 5: Zmartwychwstania Dzień! Chrystus powstał z martwych,
trzykrotnie, i rozesłanie.

W piątek Tygodnia Paschalnego na jutrzni,

kanon Paschy z hirmosami na osiem i kanon Bogurodzicy na sześć.

Kanon Paschy, ton 1.

Pieśń 1

Hirmos: Zmartwychwstania dzień!

Oczyśćmy zmysły, a ujrzymy Chrystusa. Niebiosa niechaj godnie się
weselą.

Kanon Bogurodzicy,

mający akrostych: Nikifora Kalista Ksantopulosa:

Teraz wytaczasz mi, Dziewico Bogurodzico, źródło dające łaskę
Słowa, abym opiewał Ciebie, źródło kipiące życiem i łaską dla
wiernych, Ty bowiem wytoczyłaś hipostatyczne Słowo.

Uleczeniem nadprzyrodzonym okazuje się dla wszystkich Twoja czcigodna
świątynia, Dziewico, wyraźnie przybiegających ze śmierci wiernych
jawnie stawia na nogi i wszystkim toczy obficie słodycz.

Rozlewasz z niebios zaiste niewyczerpaną łaskę, Jedyna, ślepców
bowiem czynisz patrzącymi na światło, lecząc ich nowym błotem, w
nadprzyrodzony sposób ogłoszona Leonowi.

Raduj się, czcigodna Mario, powszechną czcią ludzkości, bowiem
Stwórca wszystkich zstąpił na Ciebie jak kropla, wyraźnie
okazując Ciebie źródłem nieśmiertelnym, Oblubienico Boża.

Pieśń 3

Hirmos: Przyjdźcie, pijmy więc napój nowy.

Dzisiaj wszystko jasności jest pełne. Wczoraj byłem, Chryste,
pogrzebany z Tobą.

Kanon Bogurodzicy:

Znam Ciebie, Dziewico, jako świetlistą i świętą świątynię
Władcy wszystkich i źródło niezniszczalności, rozlewające
Chrystusa wodą, z którego napajamy się.

Z Twojej łaski, Władczyni, źródło dało autokracie ujście
okrutnych cierpień, rozwiązując straszną kamicę wodą swoją.

Obficie płynie łaska z Ciebie, Bogurodzico Dziewico, szczodrze
toczona, kaleki skaczą dzięki Tobie, mnóstwo trędowatych zostaje
oczyszczonych i demony są odpędzane.

Wszystkim wiernym dajesz uleczenie, królom, prostym ludziom, ubogim,
książętom, biednym i bogatym, rozlewając wodę, źródło
rozlicznych uzdrowień.

Kontakion Paschy: Gdy do grobu zstąpiłeś, o Nieśmiertelny, wtedy
zniszczyłeś moc otchłani, i powstałeś jako zwycięzca, Chryste
Boże, niewiastom niosącym wonności głosząc: „Radujcie się!”
I Twoim apostołom pokój dałeś, upadłym dałeś Zmartwychwstanie.

Katyzma poetycka, ton 8. Prosomion: Mądrości Słowa.

Zawsze tryskające źródło, dające życie, toczące strumienie
Bożych potoków, zgonie wysławmy prosząc o łaskę. Każdego bowiem
dnia toczy uleczenia, albowiem poi najmniejsze nurty rzek. Przeto
przystępując z miłością, zaczerpnijmy z wiarą ze źródła
niewyczerpujące się zdrowie, zaiste nieśmiertelne, zraszające
wiarą pobożne serca, i ustami zwołajmy: Ty jesteś pocieszeniem
wiernych.

Pieśń 4

Hirmos: W Boskiej straży niechaj stanie między nami Habakuk.

Ukazał się Chrystus jak mąż. Jak jednoroczny baranek. Dawid,
praojciec Boży.

Kanon Bogurodzicy:

Zaiste więcej niż piasku i kropli deszczowych było dzieł Twego
źródła, Bogurodzico, nieustannie płynące obficie na całą
ziemię i szybko uleczające każdego ciężko chorego.

Na ściśnięty przez nowotwór sutek niewiasty została rozlana woda
Twego źródła, Władczyni Dziewico, i ustały śmiertelne cierpienia
pod strumieniami, a nowotwór po prostu ją opuścił.

Niedocieczone w Tobie i nadprzyrodzone rzeczy uczynione są jawnie,
Bogurodzico, woda bowiem Twego źródła jest uzdrowieniem, leczy
śmiertelne choroby, jakich natura nigdy jeszcze nie znała.

Zawsze wróg uśmierca mnie swymi pokusami rozkoszy, Władczyni,
Źródło, Bogurodzico. Nie pogardzaj mną, uprzedź szybko pomocą,
wybaw mnie z jego sieci, abym zawsze śpiewał Tobie, nieustannie
opiewanej.

Pieśń 5

Hirmos: Powstańmy więc ze snu o szarym świtaniu.

Gdy ci, co byli zakuci. Z pochodniami w dłoniach wyjdźmy.

Kanon Bogurodzicy:

Opowiadane cuda Twego źródła, Dziewico, zaiste zdumiewają myśli
ludzi, są bowiem nadprzyrodzone i uświęcają wszystkich wiernych.

Twoją łaskę głosiły runo, manna i Siloam, kamień wodę toczący
i przedsionek Salomona, wody Jordanu i źródło Samarytanki.

Krople Twego źródła, Dziewico, ożywiły martwego, co przewyższa
słowa i myśli, wszystkie bowiem Twoje czyny zwyciężają ludzkie
słowa.

Ulecz moje żądze, Dziewico, wysuszająca źródło krwotoku i
straszne rozpalenie płomienia, przemieniając wewnętrzny krwotok w
zdrowie.

Pieśń 6

Hirmos: Zstąpiłeś w otchłanie ziemi.

Pieczęci nietknięte zachowałeś. Zbawicielu mój żywy!

Kanon Bogurodzicy:

Słowa jako zaiste źródła Słowa śpiewamy Tobie, Czysta,
zrodziłaś bowiem głębię mądrości, co przewyższa słowa, który
zawiesił w powietrzu krople i ziemię na wodach.

Zabiło drabin niesienie, a najświętsze źródło odbierając
zmiażdżonych tam malarzy, wybawiło ludzi z domu upadłego z powodu
trzęsienia ziemi.

Łona wcześniej nie rodzące z powodu niepłodności, rozwiązujesz
jawnie strumieniami Twego źródła, albowiem jako rodząca Władcę
wszystkich ofiarujesz zrodzenia.

Ani słowo, ani rozum, ani też język nie mogą wysławić Twoje
zrodzenie, Czysta, albowiem w Tobie traci moc i piętnowana jest
poczciwość filozofów oraz piękno retorów.

Kontakion, ton 8:

Prosomion: Tobie, zwycięskiej Hetmance.

O, niewyczerpane źródło, Łaski Pełna, dajesz mi tocząc wody
Twojej łaski, zawsze płynące niewypowiedzianie, albowiem Słowo
zrodziłaś ponad ludzkie poczęcie, błagam Ciebie, zroś mnie
łaską, abym wołał do Ciebie: Raduj się, zbawcza wodo.

Ikos: Nieskalana Bogurodzico, która zrodziłaś Słowo Ojca, przed
wiekami niezniszczalnie zrodzone, otwórz moje usta, Czysta,
przyciągając mnie do sławienia Ciebie, abym wysławiał Ciebie, tak
wołając do Twego źródła: Raduj się, Źródło nieustającej
radości. Raduj się, toczące niewypowiedziane dobra. Raduj się,
uleczenie rozlicznych chorób. Raduj się, zatopienie wszelkich
żądz. Raduj się, jaśniejącymi strumieniami czyniące zdrowie
wiernym. Raduj się, wodo łaski dla chorych. Raduj się, kielichu
życiodajnej manny. Raduj się, kąpieli i nektarze rozlany przez
Boga. Raduj się, wodo likwidująca nieznanie mądrości. Raduj się,
mieszanino rozlewająca Boży pokarm. Raduj się, przystani topiąca
słabości. Raduj się, płomieniu wygaszający choroby. Raduj się,
zbawcza wodo.

Zmartwychwstanie Chrystusa zobaczywszy, trzykrotnie, i: Powstał Jezus
z grobu.

Pieśń 7

Hirmos: Ten, co młodzieńców z pieca ognistego wyrwał.

Niewiasty pobożne. Świętujmy śmierci uśmiercenie. Jak święta i
uroczysta jest ta noc.

Kanon Bogurodzicy:

Zaczerpnijcie, chorzy, uzdrowienie, Najczystsza wytacza bowiem z
Bożego źródła prawdziwą słodycz, zaiste potok słodyczy dla
wierzących. Przeto wszyscy z wiarą zaczerpnijmy obfite strumienie.

Wszystkich wiernych zadziwiają usłyszane przedziwne Twoje cuda,
Władczyni, bowiem niemych i głuchych jako mówiących okazuje Twoja
woda, ulecza też strasznie cierpiących i daje uzdrowienia.

Wyprowadzasz z pieca smutków, zraszasz wodami z przedziwnego
źródła przystępujących do Ciebie, Czysta, człowiek uwalnia się
bowiem od ran nowotworowych, uzdrawiasz trędowatych i wygasiłaś
zapalenie.

Młodzieńcy i dziewczyny, i wszyscy ludzie z wiarą z duszy wysławmy
radośnie Władczynię, ulecza bowiem skruszenia gorączki gnilnej,
złośliwe wrzody, stwardnienia i paraliż.

Pieśń 8

Hirmos: Dzień ten dniem świętym nazwano.

Bierzmy nowy owoc winogradu. Syjonie, podnieś oczy.

Kanon Bogurodzicy:

Twoje źródło rozlewa Bożą i czcigodną wodę, Dziewico, bowiem
bardzo powstrzymuje rozwój puchliny wodnej przez przyzwanie łaski
Bożej. Przeto ciebie, źródło, czcimy na wieki.

Wszyscy mądrze opiewajmy czcigodną wodę, toczącą życie,
zatrzymuje bowiem szkodliwe wiatry i czyni wolne przejście. O, Twoje
cuda, czysta Rodzicielko Boga.

Jakież usta wysławią, Dziewico, Twoje przedziwne zrodzenie? Jakiż
też rozum wybadał źródło cudów i powiedział słowo? Natura nie
ma mocy, aby dziwić się temu.

Przez Ciebie cała władza śmierci nagle została rozbita, o Królowo
i Pani! Ty bowiem nieśmiertelnego Króla wytoczyłaś, życie, wodę,
mannę, Chrystusa na wieki.

Pieśń 9

Hirmos: Zajaśniej, zajaśniej.

O Boski, o przyjazny, o najsłodszy głosie! O Pascho wielka, o
najświętsza.

Kanon Bogurodzicy:

Wszystkie wody przewyższa, czysta Dziewico, woda Twego źródła,
jawnie dająca wyzwolenie ze starannych chorób i duszom zdrowie
wszelakie, jako rozlewająca się w nadprzyrodzony sposób.

Wszyscy oto widzimy nowy Siloam, który rozwiązuje choroby, Twoje
źródło, Dziewico, oczy bowiem przyjmują światło, wszyscy zaś
zawsze przyjmujemy zdrowie ku życiu.

Poszukujący zdrowia, przybiegnijcie do źródła, bowiem święta
Dziewica jest obecna przy wodzie. Wesel się i raduj tutaj mnóstwo
wiernych, kto bowiem przyjdzie do świątyni, otrzyma wysłuchanie
próśb.

Woda Twego źródła wzniosła się ponad niebiosa i strumienie
przebijają otchłanie ziemi, jest to pokarm duszy, napój wiernych,
miód z kamienia i rozdanie manny.

W nadprzyrodzony sposób weselisz króla, Dziewico, tocząc łaskę ze
źródła zawsze bijącego, dając mu siłę przeciwko wrogom, zawsze
zwycięstwo, zdrowie, pokój i spełnienie próśb.

Eksapostilarion: Zasnąłeś w ciele, jako martwy, Królu i Panie.

Także eksapostilarion isomelos źródła:

Zaiste jesteś źródłem wody żywej, Władczyni, obmywasz bowiem
okropne choroby dusz i ciał tylko przez twoje dotknięcie,
rozlewając wodę zbawienia, Chrystusa.

Do psalmów pochwalnych dodajemy osiem stichosów

i śpiewamy cztery stichery zmartwychwstania z Oktoechosu, ton 6:

Twój krzyż, Panie, jest życiem i zmartwychwstaniem dla Twego ludu i
w nim mając nadzieję śpiewamy Tobie, zmartwychwstałemu Bogu
naszemu: Zmiłuj się nad nami.

Twój pogrzeb, Władco, otworzył raj rodzajowi ludzkiemu i wybawiwszy
się ze zniszczenia śpiewamy Tobie, zmartwychwstałemu Bogu naszemu:
Zmiłuj się nad nami.

Śpiewajmy Ojcu i Duchowi z Chrystusem powstałym z martwych i do
Niego zawołajmy: Ty jesteś naszym życiem i zmartwychwstaniem,
zmiłuj się nad nami.

Po trzech dniach powstałeś, Chryste, z grobu, jak jest napisano,
podnosząc ze sobą Praojca naszego. Przeto sławi Ciebie rodzaj
ludzki i opiewa Twoje zmartwychwstanie.

Także stichery Bogurodzicy, ton 2:

Prosomion: Domu Eufrato.

Woda źródła jest zbawcza dla wszystkich słabujących, przystąpmy
z wiarą i czerpmy łaskę.

Studnia tocząca życie nieśmiertelnego źródła, przystępującym z
miłością daje niewyczerpane rozlanie uzdrowień.

Woda przedziwna umacnia duszę, będąc więc w skalaniu żądzami
przybiegnijmy do Dziewicy i obmyjmy skalanie.

Święte naczynie i obfita manna z przeczystego łona rozlewa
Władcę, zaczerpnijmy na wszelką potrzebę.

Także stichery Paschy zgodnie ze zwyczajem. Ektenie i rozesłanie. I
godzina pierwsza. Godziny Paschy.

Na Liturgii antyfony Paschy. Prokimenon dnia, ton 8: Na całą ziemię
rozejdzie się ich głoszenie i aż do krańców ziemi ich słowa.
Stichos: Niebiosa głoszą chwałę Bożą, dzieło rąk jego
obwieszcza firmament. Lekcja z Dziejów Apostolskich, perykopa 7. I
Bogurodzicy z Listu do Filipian, perykopa 208. Alleluja, ton 1:
Niebiosa sławić będą cuda Twoje, Panie, i prawdę Twoją w
zgromadzeniu świętych. Stichos: Bóg jest wielbiony w zgromadzeniu
świętych. Stichos: Posłuchaj, córko, spójrz i nakłoń ucha
twego. Ewangelia dnia i Bogurodzicy, według Łukasza, perykopa 54.
Koinonikon: Przyjmijcie Ciało Chrystusa, zakosztujcie ze źródła
nieśmiertelności. Alleluja.

