W piątek Wniebowstąpienia wieczorem,

do: Panie, wołam do Ciebie, dodajemy sześć stichosów, trzy
święta i trzy Menei.

Stichery święta, ton 4:

Prosomion: Dałeś znak.

Ucierpiałeś jako człowiek, niecierpiętliwy Bóstwem, i
zmartwychwstawszy po trzech dniach zniewoliłeś śmierć,
wskrzeszając ze sobą wszystko zetlałe. Wstąpiłeś do Ojca,
Chryste, obiecując posłać Pocieszyciela świętym Twoim apostołom,
Jezusie Wszechmocny, Zbawco dusz naszych.

Dlaczego stoicie patrząc na niebo? – widzialni aniołowie jak
ludzie mówili słowa wtajemniczonym – Ten, którego widzieliście
wstępującego na obłoku, przyjdzie tak samo, jak Go widzicie, aby
sądzić świat, jak i powiedział. Idąc przeto spełnijcie wszystko,
co zostało powiedziane.

Po Twoim przewyższającym pojmowanie powstaniu z grobu, Wszechmocny
Panie, przyjąwszy tych, których umiłowałeś, wyprowadziłeś ich
aż do Betanii i ku Górze Oliwnej, Słowo, pobłogosławiłeś ich i
tak wzniosłeś się przy posługujących Tobie aniołach, Jezusie
wszechmocny, Zbawco dusz naszych.

Chwała, i teraz. Ton 6: Dzisiaj na niebiosach moce niebieskie widząc
naszą naturę dziwiły się przedziwnemu wstępowaniu i zdumione
jedna do drugiej mówiły: „Kim jest Ten, który przyszedł?”
Widząc zaś swego Władcę, nakazały podnieś bramy nieba. Z nimi
nieustannie śpiewajmy znowu idącemu w ciele jako Sędzia wszystkich
i Bóg wszechmocny.

Na stichownie stichery, ton 2:

Prosomion: Domu Eufrato.

Wypełniwszy wolę Ojca, Dobry, i zjednoczywszy niebo z ziemią,
wzniosłeś się w chwale ku niebiosom.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Wzniosłeś się ku Twemu Rodzicielowi, Szczodry, z którym się nie
rozłączałeś, i wzniosłeś będącą na ziemi naturę, Władco.

Stichos: Wstępuje Pan wśród radosnych okrzyków, Pan przy dźwięku
trąby.

Obłok światłości zabrał Ciebie na wysokości i aniołowie z
bojaźnią oraz drżeniem służyli Twemu Bożemu wniebowstąpieniu.

Chwała, i teraz. Ton 7: Na Górę Oliwną przyszedłeś miłując
rodzaj ludzki i obłok zabrał Ciebie sprzed oczu uczniów Twoich,
zlęknionych widzeniem, radujących się oczekiwaniem Świętego
Ducha, którym umocniwszy, Zbawco, zmiłuj się nad nami.

W sobotę na jutrzni.

Po pierwszej recytacji Psałterza katyzma poetycka, ton 1:

Prosomion: Mimo kamienia opieczętowanego przez Żydów.

Wobec aniołów dziwiących się przedziwnemu wstępowaniu i uczniów
lękających się budzącego bojaźń wzięcia, wstąpiłeś w chwale
jako Bóg i podniosły się przed Tobą bramy, Zbawco. Przeto moce
niebieskie dziwiły się, wołając: Chwała łaskawości Twojej,
Zbawco. Chwała Królestwu Twemu. chwała wstępowaniu Twemu, jedyny
Przyjacielu człowieka (dwa razy).

Po drugiej recytacji Psałterza katyzma poetycka, ton 1:

Prosomion: Mimo kamienia opieczętowanego przez Żydów.

Otchłań została zniewolona przez Ciebie, Dawco życia, i świat
został oświecony w Twoim zmartwychwstaniu. Wstąpiłeś w chwale,
Zbawco, wszystko trzymający w dłoni. Przeto z aniołami wysławiamy
Ciebie, Wszechmocny Panie: Chwała Twemu wstępowaniu, Chryste.
Chwała królestwu Twemu. Chwała Twojej łaskawości, jedyny
Przyjacielu człowieka (dwa razy).

Psalm 50. Kanon święta z hirmosami na osiem i z Menei na cztery.

Do psalmów pochwalnych dodajemy stichery, ton 2:

Prosomion: Domu Eufrato.

Nie pozostawię sierotami tych, których zgromadziłem – mówił Pan
do przyjaciół – lecz poślę wam Ducha Świętego.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Aniołowie wołali do mądrych apostołów: „O, mężowie
Galilejscy! Tak, jak Go widzicie, tak samo powróci!”

Stichos: Wstępuje Pan wśród radosnych okrzyków, Pan przy dźwięku
trąby.

Twoi uczniowie z radością zstępowali z Góry Oliwnej, Słowo,
sławiąc i śpiewając Bożemu Twemu wstępowanie.

Chwała, i teraz. Ton 8: Wstąpiłeś w chwale z ziemi na niebiosa,
wszystko wypełniwszy Bóstwem i zasiadłeś po prawicy Ojca, na
początku będąc z Bogiem, Słowo, co widząc moce niebios mówiły
do zlęknionych apostołów: Na Kogo spoglądacie na niebo? On jak
wstąpił, tak samo przyjdzie w chwale sądzić cały świat i oddać
każdemu według jego czynów. Zawołajmy do Niego: Niedościgniony
Panie, chwała Tobie.

Zwykłe rozesłanie.

Na Liturgii trzecia pieśń kanonu święta na sześć. Prokimenon
święta, ton 7: Wstąpiłeś na niebiosa, Boża, i na całej ziemi
chwała Twoja. Stichos: Gotowe serce moje, Boże, gotowe serce moje,
zaśpiewam i opiewam w chwale mojej. Lekcja z Dziejów Apostolskich,
perykopa 43. Alleluja święta. Ewangelia według Jana, perykopa 48.
Koinonikon święta.
