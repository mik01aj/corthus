We wtorek piątego tygodnia wieczorem,

dodajemy sześć stichosów i śpiewamy stichery połowy święta, ton
4:

Prosomion: Panie, wstąpiłeś na krzyż.

Nastała połowa dni liczonych od zbawczego powstania,
zapieczętowanych w Bożej Pięćdziesiątnicy. Oświecamy się
światłością z obydwu stron, jednocząc obie i objawiając
nadejście chwały wniebowstąpienia Władcy.

Słyszy i rozwesela się Syjon, gdy głoszą zmartwychwstanie
Chrystusa. Wierni zaś jego synowie rozradowali się widząc Go i
obmywającego Duchem skalanie zabójstwa Chrystusa. Przygotowuje się
uroczyście wesoła połowa obu dni.

Przybliżyło się obfite Boże wylanie na wszystkich Ducha, jak
napisano: Zakon bowiem głosi przepołowienie, po śmierci,
pogrzebaniu i zmartwychwstaniu Chrystusa, od niego danej uczniom
prawdziwej obietnicy pokazującej objawienie Pocieszyciela.

Chwała, i teraz. Ton 6: W połowie święta Twego zmartwychwstania,
Chryste, i Bożego przyjścia Świętego Twego Ducha, zgromadziwszy
się opiewamy tajemnice cudów Twoich, w które ześlij nam wielkie
miłosierdzie.

Na stichownie isomelosy, ton 1:

Nastała połowa dni Pięćdziesiątnicy, w których Chrystus
ujawniwszy Bożą moc słowem umocnił paralityka i podniósł z
łoża, czyniąc wspaniałe cuda w stworzonym ciele, dając ludziom
życie wieczne i wielkie miłosierdzie.

Stichos: Wspomnij zgromadzenie Twoje, które nabyłeś od początku.

Przyszedłeś do Świątyni, Mądrości Boża, w połowie święta,
ucząc i oskarżając niepokornych Żydów, faryzeuszów i uczonych w
Piśmie, wołając do nich z odwagą: „Kto jest spragniony niech
przyjdzie do mnie i pije wodę życia, a nie będzie pragnął na
wieki. Wierzącemu w moją łaskę z jego łona popłyną rzeki życia
wiecznego”. O, łasko i łaskawości Twoja, Chryste Boże nasz,
chwała Tobie.

Ton 2: Stichos: Bóg nasz, Król nasz przed wiekami uczynił zbawienie
pośrodku ziemi.

Gdy nastała połowa święta wszedł Jezus do Świątyni i nauczał
niepokornych Żydów, mówiąc: „Kto pragnie, niech przyjdzie do
mnie i pije wodę żywą, wieczną, a nie będzie pragnął na wieki.
Jeśli kto wierzy we mnie, rzeki popłyną z jego wnętrza i będzie
miał światłość życia”.

Chwała, i teraz. Ton 8: W połowie święta, gdy nauczałeś, Zbawco,
mówili Żydzi: „Jakże On zna Pisma, skoro się nie uczył?” Nie
rozumieli, że Ty jesteś Mądrością, która urządziła świat,
chwała Tobie.

Także troparion rozesłania:

W połowie święta spragnioną moją duszę napój wodami
pobożności, jak do wszystkich zawołałeś, Zbawco: „Kto pragnie,
niech przyjdzie do mnie i pije”. Źródło życia naszego, Chryste
Boże, chwała Tobie.

To samo po: Bóg i Pan w środę na jutrzni.

W środę piątego tygodnia na jutrzni,

po pierwszej i drugiej recytacji Psałterza katyzmy poetyckie
święta.

Zmartwychwstanie Chrystusa zobaczywszy. Psalm 50.

Kanony tonu pierwszego z hirmosem na osiem i tony ósmego na sześć.

Kontakion, ikos i eksapostilarion święta.

Do psalmów pochwalnych dodajemy cztery stichosy:

Mądrość i moc, jaśnienie Ojca, Słowo zawsze będące i Syn Boży,
przyszedł do Świątyni i nauczał Żydów, okrutnych i
niewdzięcznych, i dziwili się bogactwu mądrości, wołając:
„Skąd zna Pisma, który od nikogo się nie uczył?” (dwa razy).

Zamykając usta uczonym w Piśmie, Mesjasz Pan oskarżał Żydów,
wołając do nich: Nie sądźcie z pozorów, przestępcy Zakonu, jak
sądzicie, nieprawi, że ja w sobotę podniosłem sparaliżowanego.
Skoro jestem Panem soboty i Zakonu, dlaczego szukacie, żeby mnie
zabić, który wskrzesił umarłych?

Nabatejczyka ukamienowaliście, okrutne i niewdzięczne zgromadzenie
żydowskie, Izajasza rozerwaliście drewnianą piłą, mądrego
Jeremiasza wrzuciliście do cysterny, Pana zaś podnieśliście na
krzyżu, wołając: „Ty, co niszczysz świątynię, wybaw siebie, a
uwierzymy”.

Chwała, i teraz. Ton 4. Anatoliosa: Oświeciwszy się, bracia,
zmartwychwstaniem Zbawcy Chrystusa i osiągnąwszy połowę święta
Panskiego, zachowajmy szczerze przykazania Boże, abyśmy byli godni
świętować także Wniebowstąpienie i otrzymać przyjście
Świętego Ducha.

Wielka doksologia i rozesłanie.

Na Liturgii Błogosławieństwa obu kanonów, pieśń 9. Prokimenon i
Alleluja święta. Lekcja i Ewangelia dnia. Koinonikon: Kto spożywa
moje Ciało i pije moją Krew, we mnie przebywa i ja w nim, mówi Pan,
i zakończenie święta.

Służba z Menei śpiewana jest na powieczerzu.

