W niedzielę wieczorem,

do: Panie, wołam do Ciebie, dodajemy sześć stichosów: trzy
święta i trzy z Memei.

Stichery święta, ton 5:

Prosomion: Raduj się, poszczących.

Światłością dla całej natury ludzkiej i okiem dla ciała tego
świata jesteś, Boże i Słowo, jako Stwórca i Twórca poznawany
przez nasze oczy. Teraz przez zmieszanie błota i plwociny w
niewypowiedziany sposób przywracasz wzrok ślepemu Twoimi stwórczymi
palcami, przez co poprzednio znany jako ślepiec i nie widzący wcale
słońca widzi Ciebie, słodkie Słońce, patrząc na Obraz, który z
niewypowiedzianej łaskawości stworzył nas.

Pozbawiony wzroku, wspaniałego narzędzia ludzkiego ciała, ten,
który poprzednio ślepym wyszedł z łona matki, albowiem nie był
traktowany jako stworzenie przez brak oczu, który nogami często
potykał się o kamienie, przez Ciebie zdobył to bogactwo, widzi
światło świata i Ciebie, Światłości budowniczego, Bogiem,
Władcą stworzeń i Stwórcą całego świata.

Ustami, duszą i umysłem z prochu i plwociny stwórczo dałeś
źrenice oczom i ogólne oświecenie, co wyznał poprzednio ślepy,
stworzeń Stwórcę i Twórcę, który z miłosierdzia wcielił się i
głosił jako Boga wszechmocnego. Na niego z zawiści uczeni z Nim
rozmawiający nie mogą patrzeć, bardziej jeszcze ślepi, wygnawszy
ze zgromadzenia sądzą Tego, który niegdyś duchowe i cielesne
źrenice otworzył ślepemu.

Chwała, i teraz. Ton 2: Ślepym urodził się i w swoim umyśle
mówił: „Czy urodziłem się ślepym ze względu na grzech
rodziców? Czy z powodu niewiary pogan urodziłem się na ich
oskarżenie? Nie domyślam się, kiedy jest noc, a kiedy dzień. Nie
znoszę, gdy moje nogi potykają się o kamienie. Nie widziałem
bowiem jaśniejącego słońca, ani też Tego, który stworzył mnie
na swój obraz. Błagam Ciebie, Chryste Boże, wejrzyj na mnie i
zmiłuj się nade mną”.

Na stichownie stichery zmartwychwstania, ton 5:

Czcigodnym Twym krzyżem, Chryste, diabła zawstydziłeś i
zmartwychwstaniem Twoim stępiłeś oścień śmierci, i wybawiłeś
nas od bram śmierci. Przeto sławimy Ciebie, Jednorodzony.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Pokutna: Panie, nie przestaję grzeszyć, nie rozumiem Twojej
przyjaźni do człowieka. Zwycięż moje omroczenie, jedyny Boże, i
zmiłuj się nade mną.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Wszystkim, co ziemskie, pogardziwszy, i na męki
mężnie odważywszy się, nie straciliście błogosławionej nadziei,
ale staliście się dziedzicami królestwa niebieskiego, chwalebni
męczennicy. Mając odwagę wobec Przyjaciela człowieka, Boga,
proście o pokój dla świata i dla dusz naszych o wielkie
miłosierdzie.

Chwała, i teraz. Ton 8: Idąc ze świątyni Jezus znalazł człowieka
ślepego od urodzenia i zmiłowawszy się nad nim nałożył błoto na
jego oczy, i rzekł do niego: „Idź umyć się w Siloamie”, i
umywszy się przejrzał, chwałę oddając Bogu. Sąsiedzi zaś jego
mówili: „Kto otworzył twoje źrenice, których nikt z widzących
nie może uleczyć?” On zaś zawoławszy, rzecze: „Człowiek zwany
Jezusem, On mi powiedział, abym umysł się w Siloamie, i
przejrzałem. On jest Tym, o którym zaiste Mojżesz mówił w
Zakonie, Chrystusa Mesjasza. On jest Zbawcą dusz naszych.

W poniedziałek ślepca na jutrzni,

po pierwszej recytacji Psałterza katyzma poetycka, ton 5:

Krzyż Pański pochwalmy, pogrzeb święty uczcijmy pieśniami i
zmartwychwstanie Jego wysławmy, albowiem wskrzesił ze sobą z
grobów martwych jako Bóg, zniewoliwszy władzę śmierci i moc
diabła, i będącym w otchłani światłość zajaśniała.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Wszyscy czuwajmy i z mnóstwem oleju spotkajmy Chrystusa, wierni, i z
jaśniejącymi lampami, abyśmy mogli wejść do wnętrza komnaty
weselnej. Kto bowiem znajdzie się poza drzwiami, na próżno wzywa do
Boga: Zmiłuj się nade mną.

Stichos: Przedziwny jest Bóg w świętych swoich, Bóg Izraela.

Męczennikom: Panie, kielicha męki Twojej cierpiętnicy Twoi
pozazdrościwszy, porzucili piękno świata i stali się wspólnikami
aniołów. Ich modlitwami daj duszom naszym pokój, Chryste Boże, i
wielkie miłosierdzie.

Chwała, i teraz. Z aniołami niebieskimi, z ludźmi ziemskimi
radosnymi głosami wołamy do Ciebie, Bogurodzico: Raduj się, bramo
większa od niebios. Raduj się, jedyne zbawienie stworzonych z ziemi.
Raduj się, Czysta, raduj się, Łaski Pełna, która zrodziłaś Boga
wcielonego.

Po drugiej recytacji Psałterza katyzma poetycka, ton 5:

Prosomion: Współniemające początku Słowo.

Przed Twoim krzyżem i powstaniem, Szczodry, gdy szedłeś ślepiec od
urodzenia wołał gorąco: „Synu Dawida, zmiłuj się nade mną, daj
światłość moim oczom, abym i ja zobaczył Ciebie”. Ty pomazawszy
jego źrenice błotem z plwociną, Słowo, dałeś mu jaśniejące
światło.

Chwała, i teraz. Powtarzamy tę samą katyzmę poetycką.

Zmartwychwstanie Chrystusa zobaczywszy. Psalm 50.

Śpiewamy kanon święta z hirmosem na osiem i z Menei na cztery.

Kontakion i eksapostilarion święta.

Do psalmów pochwalnych dodajemy cztery stichosy i śpiewamy stichery
Oktoechosu, ton 5:

Panie, pomimo grobu opieczętowanego przez nieprawych wyszedłeś z
grobu jak i zrodziłeś się z Bogurodzicy. Nie zrozumieli jak
wcieliłeś się bezcieleśni Aniołowie Twoi. Nie czuli, kiedy
zmartwychwstałeś, strzegący Ciebie żołnierze. Obie bowiem
tajemnice zapieczętowałeś przed badającymi, objawiając zaś cuda
kłaniającym się z wiarą Twoim tajemnicom. Odpłać Tobie
śpiewającym, odpłać nam radością i wielkim miłosierdziem (dwa
razy).

Biada mi, do kogóż się upodobniłem? Do niepłodnego drzewa
figowego i boję się przekleństwa z porąbaniem. Niebiański
Rolniku, Chryste Boże, okaż moją zlodowaciałą duszę
przynoszącą owoce i jak syna marnotrawnego przyjmij mnie, i zmiłuj
się nade mną.

Męczennikom: Błogosławione wojsko Króla niebieskiego! Chociaż
bowiem byliście zrodzonymi z ziemi, cierpiętnicy, to postaraliście
się osiągnąć godność anielską, a pogardziwszy ciałami i
cierpieniami staliście się godnymi czci bezcielesnych. Ich
modlitwami, Panie, ześlij nam wielkie miłosierdzie.

Chwała, i teraz. Ton 2: Całe życie ślepiec traktował życie jako
noc, ale zawołał do Ciebie: „Panie, otwórz mi źrenice, Synu
Dawida, Zbawco nasz, abym i ja ze wszystkimi śpiewał Twoją moc”.

Na stichownie stichery święta, ton 5:

Prosomion: Czcigodny ojcze.

Ślepiec okazał się widzącym, czyż więc mając omroczone umysły
i dusze, widząc go widzącym zapytywali z okrucieństwem, wołając:
„Jakże to teraz widzisz jak jeden z widzących światłość,
będąc ślepym od urodzenia, siedząc przy drogach i żebrząc?”
Przeto pokazał Dającego światło i który stworzył światła w
świecie. Głosił im Syna Bożego niemającego początku, który w
czasach ostatecznych objawił się z Dziewicy jako człowiek ze
względu na miłosierdzie, z Bożego Ducha.

Stichos: Wejrzyj na mnie i zmiłuj się nade mną.

Nie Jako brzemię i wielki ciężar widziany był w świecie chodzący
ślepiec, i na ulicach kaleczył sobie nogi, bogacąc się tylko
swoją laską. Przeto przybiega do Dawcy Światłości, od którego
przyjmie światło widzenia i ujrzenia oczyma swoimi Stwórcy, który
najpierw z ziemi stworzył na swoje podobieństwo i na obraz naturę
człowieka. A teraz prochem i plwociną oświeca jego źrenice i z
przyjaźni do człowieka pozwala widzieć słońce.

Stichos: Stopy moje kieruj według słów Twoich, abym chodził
według przykazań Twoich.

Podobnym do ludzkiego obrazu zobaczył Słowo Ojca, Światłość
ujrzał ślepy, przez którego świetliste i rządzące dniem widzi
słońce, jak i pozostali ludzie, radując się z widzenia danego w
nowej formie, którym upiększył się prosto idąc i bez trudu
chodząc ścieżkami, poznając Syna Bożego, który go oświecił,
wcielonego ze względu na niezwykłą łaskawość, i jest Bogiem
będąc człowiekiem, a przyjąwszy naturę ludzką bez pomieszanie,
natur zachowuje zjednoczenie.

Chwała, i teraz. Ton 5: Panie, idąc drogą znalazłeś człowieka
ślepego od urodzenia, i zdziwieni byli uczniowie, pytając Ciebie, i
mówiąc: „Nauczycielu, kto zgrzeszył: on czy jego rodzice, że
urodził się ślepym?” Ty zaś, Zbawco mój, zawołałeś do nich:
„Ani on nie zgrzeszył, ani jego rodzice, lecz aby na nim objawiły
się dzieła Boże. Ja mam czynić dzieła Ojca, który mnie posłał,
a których nikt nie może czynić”. Powiedziawszy to, splunął na
ziemię, uczynił błoto i pomazał jego oczy, mówiąc do niego:
„Idź, obmyj się w sadzawce Siloam”. On zaś umywszy się był
zdrowym i wołał do Ciebie: „Wierzę, Panie”, i pokłonił się
Tobie. Przeto i my zawołajmy: „Zmiłuj się nad nami”.

