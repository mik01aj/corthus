W poniedziałek wieczorem,

do: Panie, wołam do Ciebie, dodajemy sześć stichosów i śpiewamy
trzy stichery święta, ton 2:

Prosomion: Gdy z drzewa.

Gdy niewiasty z mirrą poszukiwały wcześnie rano Ciebie, Chryste,
Życie wszystkich, szły z mirrą i wonnościami, z miłością
płacząc usłyszały z grobu młodzieńca mówiącego: Przestańcie
płakać, raczej radując się z waszego zbawienia zawołajcie dla
wszystkich, że powstał Pan.

Wiemy, o Dostojny Józefie! Sławimy Ciebie jako rydwan cherubinów,
któryś Króla Chrystusa zdjąwszy z krzyża wziął na swoje ramię,
aby ponieść. Wysławiamy Twoje ręce i Boże oczy, czcimy Twoje
dłonie, którymi Słońce Słowo i Boga do grobu niosłeś i w nim
złożyłeś. Przeto Twoją pamięć z miłością czcimy.

Objawił się nam tryumf godnych Boga niewiast niosących mirrę i
czcigodnego Józefa, jako drugi raj, dając źródło życia, tocząc
światu wody łaski, wylewa zmartwychwstanie Chrystusa strumienie
gorące. Mnóstwo wiernych świętuje i woła: Chwała Temu, który
swoje zmartwychwstanie dał krańcom świata.

Także trzy stichery z Menei.

Chwała, i teraz. Ton 2: Niewiasty z wonnościami wczesnym porankiem
gorliwie przyszły na grób Twój, szukając Ciebie, Chryste, aby
namaścić przeczyste ciało Twoje i pouczone przez słowa anioła,
radosną wieść głosiły apostołom, że zmartwychwstał przywódca
zbawienia naszego, który zniewolił śmierć dając światu życie
wieczne i wielkie miłosierdzie.

Także: Pogodna Światłości.

Na stichownie stichery, ton 2:

Zmartwychwstania: Chrystus Zbawiciel rękopis grzechów naszych
przygwoździwszy, na krzyżu zgładził i zniszczył panowanie
śmierci. Kłaniamy się Jego zmartwychwstaniu po trzech dniach.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Pokutna: Wołam do Ciebie, Chryste Zbawco, słowami celnika: Oczyść
mnie jak jego i zmiłuj się nade mną, Boże.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Dzięki świętym męczennikom modlącym się za nami i
śpiewającym Chrystusowi, ustało wszelkie oszustwo i rodzaj ludzki
zbawia się przez wiarę.

Chwała, i teraz. Po cóż mirrę mieszacie ze łzami, o uczennice?
Kamień odsunięty, grób jest pusty, widzicie zniszczenie zdeptane
przez życie, pieczęcie świadczą wyraźnie o mocno śpiących
niepokornych strażnikach, zbawienie zostało dokonane przez ciało
Boże, otchłań płacze. Biegnąc radośnie powiedzcie apostołom:
Chrystus uśmiercił śmierć, pierworodny spośród umarłych,
uprzedzi was w Galilei.

Także: Teraz pozwalasz odejść. Trisagion. Zwykłe tropariony i
rozesłanie.

We wtorek trzeciego tygodnia na jutrzni,

tropariony święta zgodnie ze zwyczajem.

Po pierwszej recytacji Psałterza katyzma poetycka, ton 2:

Łona przeczystego na wysokościach nie opuściłeś, przyjmując za
wszystkich pogrzeb i zmartwychwstanie. Panie, chwała Tobie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Ja jestem niepłodnym drzewem, Panie, wcale nie przynoszę owoców
pokuty, lękam się porąbania i owego ognia przerażam się
niegasnącego. Przeto błagam Ciebie: Przedtem nawróć i zbaw mnie.

Stichos: Przedziwny jest Bóg w świętych swoich, Bóg Izraela.

Męczennikom: Okazałeś Twoich świętych bardziej jaśniejącymi od
złota i wysławiłeś Twoich sprawiedliwych jako dobry, bądź przez
nich ubłagany, Chryste Boże, obdarz życie nasze pokojem jako
Przyjaciel człowieka i wznieś modlitwę jak dym kadzidlany, jedyny
spoczywający w świętych.

Chwała, i teraz. Teotokion: Ukrywszy prawa natury z Bożym zrodzeniem
połączyłaś dziewictwo, jedyna bowiem zrodziłaś przed Tobą
zrodzonego poza czasem. Przeto Ciebie, Bogurodzico, wysławiamy.

Po drugiej recytacji Psałterza katyzma poetycka, ton 2:

Prosomion: Byłych szukając.

Niewiasty z mirrą wcześnie rano przyszły i zobaczywszy pusty grób,
mówiły do apostołów: Władca pokonał zniszczenie i będących w
otchłani wyrwał z więzów. Głoście z odwagą, że zmartwychwstał
Chrystus Bóg, dając światu wielkie miłosierdzie.

Zmartwychwstanie Chrystusa zobaczywszy i Psalm 50.

Kanon święta z hirmosami na osiem i z Menei na cztery. Kontakion i
eksapostilarion święta.

Do psalmów pochwalnych dodajemy cztery stichosy i śpiewamy stichery
z Oktoechosu, ton 2:

Niech powiedzą Żydzi, w jaki sposób żołnierze zgubili
strzeżonego Króla? Dlaczego kamień nie ustrzegł opoki życia?
Niech dadzą pogrzebanego, albo niech pokłonią się
zmartwychwstałemu, mówiąc z nami: Chwała wielości zlitowań
Twoich, Zbawco nasz, chwała Tobie.

Pogardź moimi nieprawościami, Panie zrodzony z Dziewicy, i oczyść
moje serce, czyniąc je świątynią Świętego Twego Ducha, abyś nie
odrzucił mnie od oblicza Twego, mający niezmierzone miłosierdzie.

Męczennikom: Święci męczennicy wziąwszy krzyż Chrystusowy,
oręż niezwyciężony, zniszczyli całą moc diabła i przyjąwszy
korony niebieskie, są dla nas murem obronnym, modląc się za nami.

Chwała, i teraz. Ton 2: Niewiasty wczesnym porankiem wzięły
wonności i przyszły do grobu Pańskiego nawet nie mając nadziei na
odsunięcie kamienia, a znalazły kamień odsunięty i jedna do
drugiej wołały: „Gdzie są pieczęcie grobu?” „Gdzie jest
straż Piłata i niebezpieczne zabezpieczenie?” Jaśniejący anioł
głosił nic nie rozumiejącym niewiastom nowinę i rzekł do nich:
Dlaczego z płaczem poszukujecie Żywego i ożywiającego rodzaj
ludzki? Powstał Chrystus Bóg nasz z martwych jako wszechmocny,
dając wszystkim nam niezniszczalność, życie, oświecenie i wielkie
miłosierdzie.

Na stichownie stichery święta, ton 2:

Prosomion: Gdy z drzewa.

Światłość trójsłoneczna na ziemi dzisiaj jaśnieje i rozpędza
mrok żądz, okazując zmartwychwstanie Chrystusa, zachowujące
wiernych. Chór apostołów raduje się z miłością, Józef weseli
się i czcigodnych niewiast z mirrą pamięć świetlista koronuje z
wiarą ich wysławiających i sławiących Boże zmartwychwstanie.

Stichos: Łaskawym się okazałeś, Panie, dla ziemi Twojej,
odmieniłeś niewolę Jakuba.

Józefie, wziąłeś na ramię Syna zasiadającego po prawicy Ojca,
olejek niewyczerpany z mirrą pogrzebałeś, świata zmartwychwstanie
złożyłeś w grobie, odziewającego się Światłością jak szatą
niewypowiedzianie przykrywasz kamieniem. Przeto opiewamy w pieśniach
Jego świetliste cierpienia i zmartwychwstanie.

Stichos: Łaskawość i wierność spotkają się ze sobą, ucałują
się sprawiedliwość i pokój.

Dziwi się mnóstwo aniołów, widząc Ciebie, Józefie, grzebiącego
Chrystusa, świat wielbi Ciebie, wierni dziwią się czcząc czcigodne
zmartwychwstanie i z niewiastami niosącymi mirrę gorąco sławimy
Ciebie. Przeto nieustannie wołamy: Módl się z nami o wybawienie nas
z nieszczęść i smutków.

Chwała, i teraz. Ton 1: Z bojaźnią przyszły niewiasty do grobu,
aby wonnościami gorliwie namaścić ciało Twoje i nie znalazłszy go
nie pojmowały jedna z drugą, nie znając zmartwychwstania. Stanął
przed nimi anioł i powiedział: Zmartwychwstał Chrystus, dając nam
wielkie miłosierdzie.

Także pierwsza godzina i rozesłanie.

