We wtorek wieczorem,

do: Panie, wołam do Ciebie, dodajemy sześć stichosów i śpiewamy
stichery, ton 1:

Prosomion: Chwalebni męczennicy.

„Dotknij – mówi do Tomasza powstały z martwych po trzech dniach
Przyjaciel człowieka – zobacz moją rękę i rany nóg, przebicie
boku i poznaj we mnie niezmiennego Boga, który przyjął ziemskie
ciało i w nim przyjął cierpienie”.

Wątpił Bliźniak, ale widząc rany nóg i przebicia rąk był
przerażony budzącym bojaźń cudem. Dotknął ręką przeczystego
boku i zobaczył, że widzi niebudzące wątpliwości powstanie z
grobu po trzech dniach.

Przyjmę wielką radość widząc Ciebie, Zbawco mój, który
pozwolił odważnie dotknąć się Tomaszowi. Przeto głosimy Ciebie,
Boga i Człowieka, mającego dwa działania natur, które posiada.

Trzy stichery z Menei. Chwała, i teraz. Ton 4:

Panie, przyszedłeś przy drzwiach zamkniętych z blaskiem nie do
wytrzymania Twego Bóstwa i stanąwszy pośród uczniów obnażyłeś
bok, i pokazałeś rany Twoich rąk i nóg, rozpraszając smutek i
ból, tak oto do nich wołałeś: „O, przyjaciele, widzicie, że
noszę ciało, nie jestem duchem”. Wątpiącemu i drżącemu
uczniowi kazałeś się dotknąć, mówiąc: „Doświadczywszy
wszystkiego, idź, a więcej nie wątp”. On zaś odczuwając ręką
podwójną Twoją naturę, z bojaźnią wołał, porwany przez wiarę:
„Pan mój i Bóg mój, chwała Tobie”.

Pogodna Światłości.

Na stichownie stichera krzyża, ton 1:

Krzyż postawiono na miejscu czaszki i zakwitnął nam
nieśmiertelnością z zawsze płynącego źródła z boku Zbawcy.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Przyjdźcie, ludzie, zaśpiewajmy i pokłońmy się Chrystusowi,
sławiąc Jego powstanie z martwych, albowiem On jest Bogiem naszym,
który wybawił świat z oszustwa wroga.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: O, dobry wasz handel, święci! Albowiem oddaliście
krew i odziedziczyliście niebiosa, czasowo doświadczani wiecznie
się weselicie. Zaiste dobry był wasz handel, porzuciliście bowiem
zniszczalność i przyjęliście niezniszczalność, z aniołami
weselicie się i nieustannie śpiewacie Trójcy Jednoistotnej.

Chwała, i teraz. Ton 8: Dotknij, Tomaszu, ręką boku – mówi
Chrystus – i dotknij rany po gwoździach, wybadaj wiarą i bądź mi
wiernym, a nie bądź niewiernym. A gdy Tomasz dotknął palcem
Władcy, głośno zawołał: Ty jesteś moim Bogiem i Panem,
Łaskawco, chwała Tobie.

Także: Teraz pozwalasz odejść. Troparion rozesłania: Pomimo
opieczętowanego grobu. Ektenia i rozesłanie.

Niech będzie wiadomym, że w środy i piątki przeważają stichery
krzyża, a także katyzmy poetyckie zmartwychwstania, ponieważ Pan
nasz najpierw był ukrzyżowany, a potem powstał z martwych.

W środę drugiego tygodnia na jutrzni.

Po: Bóg i Pan, troparion święta, trzykrotnie.

Po pierwszej recytacji Psałterza katyzma poetycka, ton 1:

Gdy ukrzyżowano Ciebie, Chryste, zginęła tyrania, zdeptana została
wraża moc, bowiem nie anioł i nie człowieka, ale Ty sam, Panie,
zbawiłeś nas, chwała Tobie.

Stichos: Wywyższajcie Pana Boga naszego i kłaniajcie się
podnóżkowi nóg Jego, albowiem jest święty.

Izaak został zaprowadzony na górę, Jonasz został sprowadzony na
głębię i obaj wyobrażali mękę Twoją. Pierwszy bowiem więzy i
zabicie, drugi zaś pogrzeb i życie chwalebnego Twego powstania.
Panie, chwała Tobie.

Stichos: Przedziwny jest Bóg w świętych swoich, Bóg Izraela.

Bólami świętych, które przecierpieli dla Ciebie, bądź ubłagany,
Panie, i ulecz wszystkie nasze cierpienia, Przyjacielu człowieka,
prosimy Ciebie.

Chwała, i teraz. Stauroteotokion: Mając Twoje orędownictwo,
Przeczysta, i Twymi modlitwami wybawiani z nieszczęść, wszędzie
chronieni krzyżem Twego Syna, wszyscy Ciebie pobożnie z
wdzięcznością wysławiamy.

Po drugiej recytacji Psałterza katyzma poetycka, ton 1:

Prosomion: Żołnierze strzegący grobu Twego.

Dotknąwszy ręką boku nie do wytrzymania, Bliźniak Tomasz nie
został spalony przez dotknięcie, ale przetrwał dotykając badawczo
ran i głosząc Przebitemu ze względu na nas: Ty jesteś moim Panem i
Bogiem moim, chociaż i przecierpiałeś mękę.

Zmartwychwstanie Chrystusa zobaczywszy. Psalm 50.

Kanon święta z hirmosem na osiem i z Menei na cztery. Po trzeciej
pieśni katyzma poetycka Menei i eksapostilarion święta.

Do psalmów pochwalnych dodajemy cztery stichery krzyża, ton 1:

Tobie, przygwożdżonemu na drzewie i dającemu nam życie, jako
Zbawcy i Władcy nieustannie śpiewamy.

Ty, który zniewoliłeś otchłań i podniosłeś człowieka Twoim
zmartwychwstaniem, pozwól nam czystym sercem Tobie śpiewać i
sławić.

Męczennikom: Was, chwalebni męczennicy, ani ból, ani ciasnota, ani
głód, ani prześladowanie, ani rany, ani okrucieństwo zwierząt,
ani miecz, ani ogień nie mogły odłączyć od Boga. Ponaglani bowiem
miłością do Niego walczyliście jakby w cudzych ciałach,
zapomniawszy o naturze i gardząc śmiercią, a po zniesieniu bólów
otrzymaliście nagrodę, stając się dziedzicami królestwa
niebieskiego. Mając odwagę wobec Przyjaciela człowieka Boga,
wyproście pokój dla świata i dla dusz naszych wielkie
miłosierdzie.

Chwała, i teraz. Ton 8: Przy drzwiach zamkniętych Zbawca stanął
przed zgromadzonymi uczniami, gdzie byli zebrani, i stanąwszy
pośrodku nich powiedział do Tomasza: Przyjdź, dotknij i zobacz
ślady po gwoździach. Wyciągnij rękę Twoją i dotknij mego boku, i
nie bądź niewierzącym, ale z wiarą głoś moje powstanie z
martwych.

Na stichownie stichery, ton 2:

Prosomion: Domu Eufrato.

O, nowy cudzie! O, przesławny obrazie! Jakże to trawa nie została
spalona, ręka apostoła ogniem Bóstwa?

Stichos: Na całą ziemię rozejdzie się ich głoszenie i aż do
krańców ziemi ich słowa.

Postarajmy się i my uświęcić ręce przez pozbycie się żądz i
tak dotknijmy boku Władcy.

Stichos: Niebiosa głoszą chwałę Bożą, dzieło rąk Jego
obwieszcza firmament.

Odnów, duszo, wszystkie Twoje zmysły, ku widzeniu Bóstwa, Chrystus
tak bowiem pragnie spełniać odnowienie.

Chwała, i teraz. Teotokion, isomelos: Zobacz rozumne urządzenie
świata i upiększ swe wnętrze cnotami jako listowiem duszy i
przyozdób się.

Także: Dobrze jest. Pierwsza godzina i rozesłanie.

