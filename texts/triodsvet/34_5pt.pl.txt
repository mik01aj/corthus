W czwartek wieczorem,

do: Panie, wołam do Ciebie, dodajemy stichery isomelosy, ton 4:

Prosomion: Panie, wstąpiłeś na krzyż.

Zobaczcie Tego, którego Mojżesz głosił w Zakonie, że przyjdzie,
Jezusa Mesjasza, który zjawił się na ziemi ze względu na
miłosierdzie i rozmawiał ze mną przy studni jako człowiek. Zaiste
On jest Chrystusem, który przyszedł na świat – Samarytanka
mówiła do będących w Sychem.

Ze słodkich ust niewiasty pijąc wyciekającą słodką wodę,
będący w grodzie pili, a ona gorliwie szybko szła ku studni
toczącej obfitość wody, widząc zawsze płynące Źródło,
będące ochłodą dla wycieńczonych dusz.

Podobne widząc źródło i jednakowego widoku z ludźmi, wołali do
niewiasty będący w mieście: „Nie uwierzyliśmy ze względu na
Twoje słowa, prawdziwie poznaliśmy, że On jest wybawieniem i
wiecznym zbawieniem świata”.

Chwała, i teraz. Ton 6: Przy studni Jakubowej znalazł Jezus
Samarytankę i poprosił ją o wodę, który obłokami okrywa ziemię.
O, cudzie! Ten, który jest noszony przez cherubinów, rozmawiając z
kobietą nierządnicą prosi ją o wodę, który na wodach zawiesił
ziemię. Wody poszukuje, który źródła i jeziora wód rozlewa.
Chcąc zaiste ją przyciągnąć, złapaną przez wroga zabójcę i
napoić ją wodą żywą, paloną okrutnie w nieprzyzwoitości, jako
jedyny łaskawy i Przyjaciel człowieka.

Na stichownie stichera krzyża, ton 4:

Zawsze mając krzyż Twój ku pomocy, Chryste, z łatwością depczemy
wrogie sieci.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Zmartwychwstania: Panie, wstąpiwszy na krzyż zniszczyłeś naszą
klątwę praojcowską, zstąpiłeś do otchłani, wiecznych
więźniów uwolniłeś, dając rodzajowi ludzkiemu
niezniszczalność. Przeto śpiewamy życiodajnemu i zbawczemu Twemu
powstaniu.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Ofiary uduchowione, ofiary całopalne Słowa,
męczennicy Pańscy, doskonałe zabicia dla Boga, znający Boga i
przez Boga znane owieczki, których otoczenie nie daje wejść wilkom,
módlcie się, abyśmy zostali z wami zbawieni nad wodami
odpocznienia.

Chwała, i teraz. Ton 6: Tak mówi Pan do Samarytanki: „Gdybyś
znała dar Boży i kim jest, kto mówi do Ciebie: ‘Daj mi pić
wody’, prosiłabyś Go i dałby tobie pić, abyś nie pragnęła na
wieki”, mówi Pan.

W piątek na jutrzni,

po pierwszej recytacji Psałterza katyzma poetycka Oktoechosu, ton 4:

Prosomion: Szybko przybądź.

Zbawco, Żydzi przygwoździli Ciebie na krzyżu, przez który
wezwałeś nas z pogan, Chryste Boże nasz, dobrowolnie rozpostarłeś
na nim dłonie i pozwoliłeś przebić włócznią Twój bok. Dla
mnóstwa Twoich dobrodziejstw chwała, Przyjacielu człowieka.

Stichos: Przedziwny jest Bóg w świętych swoich, Bóg Izraela.

Męczennikom: Męczennicy Twoi, Panie, w swoich cierpieniach przyjęli
niezniszczalne korony od Ciebie, Boga naszego. Mając bowiem Twoją
moc pokonali oprawców, skruszyli bezsilną hardość demonów. Ich
modlitwami zbaw dusze nasze.

Chwała, i teraz. Stauroteotokion: Gdy przeczysta Matka Twoja
zobaczyła Ciebie podnoszonym na krzyżu, Słowo Boże, macierzyńsko
płacząc głosiła: Cóż to za nowy i budzący bojaźń cud, Synu
mój? Jakże to, Życie wszystkich, kosztujesz śmierci chcąc
ożywić umarłych jako miłosierny.

Po drugiej recytacji Psałterza katyzma poetycka święta, ton 4:

Prosomion: Szybko przybądź.

Przyszedłszy jak zwykle zaczerpnąć wody z ziemskiej i zniszczalnej
studni, Samarytanka zaczerpnęła żywej wody, albowiem znalazła
siedzące Źródło tam, gdzie źródło i studnię wykopał Jakub,
napajające świat palony znojem.

Zmartwychwstanie Chrystusa zobaczywszy. Psalm 50.

Kanon Samarytanki z hirmosem na osiem i z Menei na cztery.

Do psalmów pochwalnych dodajemy stichery Oktoechosu, ton 4:

Dałeś znak lękającym się Ciebie, Panie, Twój czcigodny krzyż,
którym zwyciężyłeś zwierzchności ciemności i władze, i
wprowadziłeś nas do dawnej szczęśliwości. Przeto sławimy Twoją
przyjazną człowiekowi Opatrzność, Jezusie wszechmocny, Zbawco dusz
naszych (dwa razy).

Krzyżem Twym, Chryste Zbawco, skieruj nas ku prawdzie Twojej i wybaw
nas z sieci wrażych. Powstały z martwych podnieś nas upadłych w
grzechu, wyciągnąwszy rękę Twoją, Przyjacielu człowieka, Panie,
dla modlitw świętych Twoich.

Męczennikom: Czcigodna jest śmierć świętych Twoich, Panie, bowiem
mieczami, ogniem i zimnem kruszeni wylali swoją krew, mając w Tobie
nadzieję otrzymania zapłaty za trudy, przecierpieli i przyjęli od
Ciebie, Zbawco, wielkie miłosierdzie.

Chwała, i teraz. Ton 6: Źródło życia, Jezus Zbawca nasz,
przyszedł do źródła patriarchy Jakuba i prosił niewiastę
Samarytankę o wodę do picia. Powiedział jej rzeczy ukryte przed
Żydami, mądry Stwórca doprowadza ją miłymi słowami do
poproszenia o zawsze będącą wodę, którą przyjąwszy wszystkim
głosiła, mówiąc: „Przyjdźcie, zobaczcie widzącego rzeczy
ukryte i Boga, który przyszedł w ciele, aby zbawić człowieka”.

Na stichownie stichery, ton 4:

Prosomion: Jako mężnego.

Przyszłaś z czerpakiem zaczerpnąć wody ze studni i czerpak
zostawiłaś bez wody, Samarytanko, pobiegłaś do miasta wołając,
że znalazłaś źródło obficie toczące życie. Przeto
zaczerpnęłaś wody i ochłodziłaś nią serce wycieńczone
żądzami.

Stichos: Idź, trudź się, przynoś owoc, i króluj ze względu na
prawdę, łagodność i sprawiedliwość, i pokieruje tobą cudownie
prawica twoja.

„Prawdę powiedziałaś – rzekł Zbawca do Samarytanki – że nie
masz dzisiaj męża według Prawa, pięciu bowiem już miałaś i
teraz ten, którego zdobyłaś, nie jest twoim mężem, ale obcym
Prawu”. A ona pobiegła i wołała do będących w mieście:
„Widziałam człowieka, który powiedział mi wszystko, co
uczyniłam w tajemnicy”.

Stichos: Umiłowałeś sprawiedliwość i znienawidziłeś
nieprawość.

Strumień inny, toczący życie z niebiańskiego Źródła,
zaczerpnęła Samarytanka, znalazłszy ją przy studni, z której
miała według zwyczaju zaczerpnąć wodę ziemską. Ale inna woda,
wchodząca w jej serce pokazała, że jest inne i nowe Źródło,
zraszające rozpalenie żądz.

Chwała, i teraz. Ton 8: Gdy zjawiłeś się w ciele, Chryste Boże, z
niewypowiedzianej Opatrzności, Samarytanka usłyszawszy słowo Twoje,
Przyjaciela człowieka, pozostawiła czerpak u studni i pobiegła
powiedzieć będącym w mieście: „Przyjdźcie, zobaczcie znawcę
serc, czyż On nie jest oczekiwanym Chrystusem, mającym wielkie
miłosierdzie?”.

