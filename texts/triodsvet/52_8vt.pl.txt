W poniedziałek wieczorem,

do: Panie, wołam do Ciebie, dodajemy sześć stichosów i śpiewamy
stichery isomelosy, ton 1:

Prosomion: Niebieskich zastępów.

Teraz uświęcają się narody wspaniałościami Bożymi, głoszonymi
słowami, albowiem pod postacią ognistą ku wierzeniu wszystkich
będących na ziemi, powiadają wyraźnie, teraz na znak narodom
zaiste przyszło zbawienie.

Jak obiecałeś zesłałeś uczniom Twoim, Chryste, moc z wysoka,
spełniasz posyłając Świętego Twego Ducha, pokazując nam, że Ty
jesteś prawdą i mający w Tobie nadzieję, Dobry, zaprawdę nie
będzie zawstydzony.

Spełniwszy obietnicę Twego Pocieszyciela jakby w językach ognia
posłałeś światu, wszystkie grzechy spalając Bożym ogniem i
dając nam prawdziwą wspólnotę z Nim, wiernie błogosławiącym Go.

Trzy stichery z Menei.

Chwała, i teraz. Ton 1: Będziemy świętować Pięćdziesiątnicę,
przyjście Ducha, danie Obiecanego, wypełnienie nadziei, tak samo
zaś tajemnicze, jak wielkie i czcigodne. Przeto wołamy do Ciebie:
Stwórco wszystkich, Panie, chwała Tobie.

Na stichownie stichery, ton 2:

Prosomion: Domu Eufrato.

Uczniom, jak obiecałeś, Słowo, posłałeś Bożego i Świętego
Twego Ducha, i Nim oświeciłeś ich.

Stichos: Serce czyste stwórz we mnie, Boże, i ducha prawego odnów
we wnętrzu moim.

Nagle z niebios moc Bożego Pocieszyciela wszystkich apostołów
okazała mądrymi i teologami.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Pokolenie obcoplemiennych słysząc w swoich językach mówiących
apostołów Bożych, wywyższających Trójcę, nie pojmowało tego.

Chwała, i teraz. Ton 1: Językami obcoplemiennych odnowiłeś,
Chryste, Twoich uczniów, aby głosili Ciebie całemu światu,
nieśmiertelne Słowo i Boga, dającego duszom naszym wielkie
miłosierdzie.

We wtorek na jutrzni.

Po pierwszej recytacji Psałterza katyzma poetycka, ton 1:

Prosomion: Żołnierze strzegący Twego grobu.

Śpiewam, sławię, czczę Ojca, Syna i Ducha Najświętszego,
jednocząc w Bóstwie i rozdzielając w cechach, którymi teraz Duch
przyodział apostołów Chrystusa, aby jako mądrzy nauczali w całym
świecie (dwa razy).

Po drugiej recytacji Psałterza katyzma poetycka, ton 4:

Prosomion: Szybko przybądź.

Na uczniów Chrystusa łaska zstąpiła z niebios w sposób budzący
lęk w postaci ognistej, oświeciła i okazała ich świecznikami
głoszącymi jedną moc Świętej Trójcy i jedno panowanie, którą z
wiarą sławimy (dwa razy).

Psalm 50. Kanon święta, ton 7, z hirmosami na osiem i z Menei na
cztery.

Kontakion i eksapostilarion święta.

Na stichownie stichery, ton 2:

Prosomion: Domu Eufrato.

Zorzą Bóstwa mając oświecone umysły, uczniowie Twoi, Słowo,
istotowo przyjęli Ducha Świętego.

Stichos: Serce czyste stwórz we mnie, Boże, i ducha prawego odnów
we wnętrzu moim.

Widzialne języki ognia z wysokości zstąpiły na apostołów,
rozdzielając się i oświecając ich, ale nie spalając.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Przyszedłszy do nas z wysoka, Pocieszycielu, jak poprzednio do
apostołów, uświęć i zbaw głoszących Ciebie Bogiem.

Chwała, i teraz. Ton 1: Wszystko daje Duch Święty, toczy proroctwa,
ustanawia kapłanów, mądrości naucza nieuczonych, rybaków okazuje
teologami, zbiera całe zgromadzenie Kościoła. Współistotny i
Współtronujący z Ojcem i Synem, Pocieszycielu, chwała Tobie.

Na Liturgii Błogosławieństwa z pierwszą pieśnią obu kanonów na
sześć.

