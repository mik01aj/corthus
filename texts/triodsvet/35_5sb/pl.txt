W piątek wieczorem,

do: Panie, wołam do Ciebie, dodajemy sześć stichosów i śpiewamy
trzy stichery Samarytance

oraz trzy z Menei.

Stichery Samarytance, ton 1:

Do źródła przyszedłeś o szóstej godzinie, sam będąc Źródłem
cudów, aby złowić owoc Ewy. Ewa bowiem o tej godzinie wyszła z
raju przez oszustwo węża. Przybliżyła się bowiem Samarytanka, aby
zaczerpnąć wody, którą zobaczywszy Zbawca rzekł: „Daj mi pić
wodę, a ja nasycę cię wodą żywą”. A ona pobiegła do miasta,
aby ogłosić ludziom: „Przyjdźcie, zobaczcie Chrystusa Pana,
Zbawcę dusz naszych”.

Ton 2: Gdy Pan przyszedł do studni, Samarytanka błagała Łaskawego:
„Daj mi wodę wiary i przyjmę wody chrztu, radość i
wybawienie”. Dawco życia, Panie, chwała Tobie.

Współniemający początku i współzawsze będący Syn i Słowo
Ojca, przyszedł do źródła będąc Źródłem uzdrowień, a
zaczerpnąć wody przyszła kobieta z Samarii, którą zobaczywszy
Zbawca rzekł: „Daj mi pić wodę, a także idź i zaproś twego
męża”. Ona myśląc, że rozmawia z człowiekiem, a nie z Bogiem,
chcąc ukryć prawdę, mówi: „Nie mam męża”. A Nauczyciel do
niej: „Prawdę powiedziałaś, nie masz męża, pięciu bowiem
miałaś, a ten, którego masz teraz, nie jest twoim mężem”. Ona
zaś zdziwiła się tym słowom i pobiegła do miasta, wołając do
ludzi i mówiąc: „Przyjdźcie, zobaczcie Chrystusa, który daje
światu wielkie miłosierdzie”.

Chwała. Ton 6: Przy studni Jakubowej znalazł Jezus Samarytankę i
poprosił ją o wodę, który obłokami okrywa ziemię. O, cudzie!
Ten, który jest noszony przez cherubinów, rozmawiając z kobietą
nierządnicą, prosząc ją o wodę, który na wodach zawiesił
ziemię, wody poszukuje, który źródła i jeziora wód rozlewa,
chcąc zaiste ją przyciągnąć, złapaną przez wroga zabójcę i
napoić ją wodą żywą, paloną okrutnie w nieprzyzwoitości, jako
jedyny łaskawy i Przyjaciel człowieka.

I teraz. Teotokion, ton 4: Ze względu na Ciebie Boży Rodzic Prorok
Dawid w pieśniach głosił Ciebie, której Bóg uczynił rzeczy
wielkie: „Stanęła Królowa po prawicy Twojej”, Ciebie bowiem
matkę orędowniczkę życia pokazał, bez ojca w Ciebie zechciał
się wcielić Bóg, aby odnowić swój obraz, zniszczony przez żądze
i odnaleźć zbłąkaną w górach owcę, wziąć ją na ramiona,
przynieść do Ojca, ze swej woli połączyć z mocami nieba,
Bogurodzico, i zbawić świat, Chrystus mający wielkie i obfite
miłosierdzie.

Na stichownie stichery zmartwychwstania Oktoechosu, ton 4:

Nieustannie kłaniamy się, Chryste Boże, życiodajnemu krzyżowi
Twemu, sławimy Twoje zmartwychwstanie trzeciego dnia. Przez nie
bowiem odnowiłeś zniszczoną ludzką naturę, Wszechwładny, i
odnowiłeś nam wejście na niebo jako jedyny dobry i Przyjaciel
człowieka.

Stichos: Pan zakrólował, w majestat jest obleczony. Obleczony jest
Pan, przepasany potęgą.

Zakaz drzewa nieposłuszeństwa rozwiązałeś, Zbawco, na drzewie
krzyża dobrowolnie przygwożdżony i do otchłani zstąpiłeś,
Mocny, i więzy śmierci jako Bóg rozwiązałeś. Przeto kłaniamy
się Twemu powstaniu z martwych, z radością wołając: Wszechmocny
Panie, chwała Tobie!

Stichos: A świat, który umocnił, nie zachwieje się.

Bramy otchłani skruszyłeś, Panie, i Twoją śmiercią królestwo
śmierci zniszczyłeś, i rodzaj ludzki uwolniłeś od zniszczenia,
życie i nieśmiertelność dałeś światu, i wielkie miłosierdzie.

Stichos: Domowi Twemu, Panie, przystoi świętość po wszystkie dni.

Panie, wstąpiwszy na krzyż zniszczyłeś naszą klątwę
praojcowską, zstąpiłeś do otchłani, wiecznych więźniów
uwolniłeś, dając rodzajowi ludzkiemu niezniszczalność. Przeto
śpiewamy życiodajnemu i zbawczemu Twemu powstaniu.

Chwała, i teraz. Ton 8: Gdy zjawiłeś się w ciele, Chryste Boże, z
niewypowiedzianej Opatrzności, Samarytanka usłyszawszy słowo Twoje,
Przyjaciela człowieka, pozostawiła czerpak u studni i pobiegła
powiedzieć będącym w mieście: „Przyjdźcie, zobaczcie znawcę
serc, czyż On nie jest oczekiwanym Chrystusem, mającym wielkie
miłosierdzie?”.

W sobotę na jutrzni,

po pierwszej recytacji Psałterza katyzma poetycka, ton 4:

Niewiasty z mirrą wejrzawszy na wejście do grobu i nie mogąc
znieść płomienia anielskiego z drżeniem dziwiły się, mówiąc:
Czyżby został wykradziony Ten, który łotrowi otworzył raj? Czy
też powstał, który przed męką głosił powstanie? Zaiste
zmartwychwstał Chrystus, będącym w otchłani dając życie i
zmartwychwstanie. (dwa razy).

Chwała, i teraz. Teotokion: Od wieków ukryta i aniołom nieznana
tajemnica, przez Ciebie będącym na ziemi objawił się Bóg, w
niewypowiedzianym zjednoczeniu wcielony, i dobrowolnie ze względu na
nas przyjął krzyż przez który wskrzesił pierwszego stworzonego, i
wybawił od śmierci dusze nasze.

Po drugiej recytacji Psałterza katyzma poetycka, ton 4:

Prosomion: Podniesiony na krzyżu.

Niech się raduje niebo, niech weseli się ziemia, albowiem Chrystus z
Dziewicy zjawił się jako człowiek, całą ludzkość wybawi ze
zniszczenia swoją śmiercią, zaś cuda zajaśniały kobiecie
Samarytance, proszącej o wodę, której daje źródło uzdrowień
jako jedyny Nieśmiertelny (dwa razy).

Zmartwychwstanie Chrystusa zobaczywszy. Psalm 50.

Kanon święta na sześć, świętego patrona monasteru na cztery i z
Menei na cztery.

Kontakion i eksapostilarion święta.

Do psalmów pochwalnych dodajemy cztery stichosy i śpiewamy stichery
zmartwychwstania, ton 4:

Krzyż i śmierć przecierpiałeś, i powstałeś z martwych,
Wszechmocny Panie, sławimy Twoje zmartwychwstanie.

Krzyżem Twoim, Chryste, z dawnej klątwy nas uwolniłeś i śmiercią
Twoją diabła prześladującego naszą naturę zniszczyłeś, a
powstaniem Twoim radością wszystko napełniłeś. Przeto śpiewamy
Tobie: Powstały z martwych Panie, chwała Tobie.

Krzyżem Twym, Chryste Zbawco, skieruj nas ku prawdzie Twojej i wybaw
nas z sieci wrażych, powstały z martwych podnieś nas upadłych w
grzechu, wyciągnąwszy rękę Twoją, Przyjacielu człowieka, Panie,
dla modlitw świętych Twoich.

Nie odłączyłoś się od ojcowskiego łona, Jednorodzone Słowo
Boże, przyszedłszy na ziemię z przyjaźni do człowieka,
człowiekiem byłeś bez zmiany, krzyż i śmierć przecierpiałeś w
ciele, niecierpiętliwy Bóstwem. Powstawszy z martwych
nieśmiertelność dałeś rodzajowi ludzkiemu jako jedyny
Wszechmocny.

Chwała, i teraz. Ton 6: Źródło życia, Jezus Zbawca nasz,
przyszedł do źródła patriarchy Jakuba i prosił niewiastę
Samarytankę o wodę do picia i powiedział jej rzeczy ukryte przed
Żydami, mądry Stwórca doprowadza ją miłymi słowami do
poproszenia o zawsze będącą wodę, którą przyjąwszy wszystkim
głosiła, mówiąc: „Przyjdźcie, zobaczcie widzącego rzeczy
ukryte i Boga, który przyszedł w ciele, aby zbawić człowieka”.

Na stichownie stichery, ton 4:

Prosomion: Jako mężnego.

Niewiasta widząc wiecznie płynące Źródło, siedzące przy studni,
prosiła o przyjęcie uzdrawiającej wody życia, cierpiąc znój
wielu żądz, rozlewającej się z Niego jak potoki, które ona
przyjąwszy od Słowa nie potrzebuje już podążać do ziemskiej i
zniszczalnej studni.

Stichos: Idź, trudź się, przynoś owoc, i króluj ze względu na
prawdę, łagodność i sprawiedliwość, i pokieruje tobą cudownie
prawica twoja.

Niewieście odrzucającej i nieznającej żydowskich zwyczajów przez
przyjęcie wody Chrystus je dodał, mądry Twórca, słodkimi
przepowiedniami, więc prosiła o tę płynącą wodę życia, którą
pijąc przyjdzie do miasta głosząc, co się stało.

Stichos: Umiłowałeś sprawiedliwość i znienawidziłeś
nieprawość.

Nie masz czerpaka, a studnia jest głęboka, skądże więc dasz mi
wody niezniszczalnej? – Samarytanka zawołała do Ciebie, Chryste,
uważając Cię za człowieka, a nie za Boga, i dziwiła się słowom,
które głosił słodkimi przepowiedniami i przez nie skłonił do
wyznania, że jesteś Bogiem wszystkich stworzeń.

Chwała, i teraz. Ton 6: Tak Pan mówi do Samarytanki: „Gdybyś
znała dar Boży i kim jest ten, kto mówi do ciebie ‘Daj mi wody do
pici’, ty prosiłabyś go i dałby tobie pić, abyś nie pragnęła
na wieki” – mówi Pan.
