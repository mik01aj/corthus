W poniedziałek wieczorem,

do: Panie, wołam do Ciebie, dodajemy sześć stichosów, trzy
stichery święta i trzy z Menei.

Stichery święta, ton 5:

Prosomion: Raduj się, poszczących.

Ustami, duszą i umysłem z prochu i plwociny stwórczo dałeś
źrenice oczom i ogólne oświecenie, co wyznał poprzednio ślepy,
stworzeń Stwórcę i Twórcę, który z miłosierdzia wcielił się i
głosił jako Boga wszechmocnego. Na Niego z zazdrości uczeni z Nim
rozmawiający nie mogą patrzeć, bardziej jeszcze ślepi, wygnawszy
ze zgromadzenia sądzą Tego, który niegdyś duchowe i cielesne
źrenice otworzył ślepemu.

Ślepiec odniósł mężne zwycięstwo nad tymi, którzy dobrze
widzieli, bowiem Stwórcę swego i Stwórcę wszystkich ślepiec ten
zobaczył, widząc darowanie wzroku stające się od splunięcia i tym
jednym poznawszy Oświecającego i Syna Bożego, Władcę całego
świata, którego widząc zawiści złością oślepieni wcale nie
widzieli. On zaś czyny Jego czynów wysławiał jednymi słowami.

Wątpliwy był dla ślepych uczonych w Piśmie ten, który przed nimi
się zjawił, któremu podarowano wzrok, poprzednio ślepy i nic nie
widzący. Jednak fałszywie patrząc na Zbawcę ukrytego, chcący się
oślepić Pismami, w którym jaśnieje zaiste słodkie Słońce,
odnawiające spoczynek soboty, który uczyniwszy mi żyjącemu w
cieniu dał światło, wziął pod opiekę, dał światłość
poprzednio ślepemu, a teraz widzącemu, i głosi światu Dawcę
Światłości.

Chwała, i teraz. Ton 8: Duchowe Słońce Sprawiedliwości, Chryste
Boże, pozbawionego od urodzenia światłości Twoim przeczystym
dotknięciem oświeciwszy z obydwu stron i rozjaśniwszy nasze duchowe
oczy, okazał nas synami dnia, abyśmy z wiarą wołali do Ciebie:
Obfita i niewypowiedziana jest Twoja łaskawość dla nas, Przyjacielu
człowieka, chwała Tobie.

Na stichownie stichery, ton 5:

Zmartwychwstanie dając rodzajowi ludzkiemu jak baranek na zabicie
byłeś prowadzony, czego ulękli się książęta otchłani i
odstąpiły bramy płaczu, wszedł bowiem Król Chwały, Chrystus,
mówiąc do będących w więzach: „Wyjdźcie”, i do będących w
ciemnościach: „Pokażcie się”.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Panie, i lękam się Ciebie z bojaźni, i zła czynić nie przestaję.
Któż na sądzie nie ulęknie się sędziego? Któż też chcąc się
uleczyć, zagniewa lekarza, jak ja? Wielce cierpliwy Panie, ulituj
się nad moją niemocą i zmiłuj się nade mną.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Uzbroiwszy się w tarczę wiary i umocniwszy się
znakiem krzyża święci Twoi, Panie, odważnie poszli na męki i
zniszczyli oszustwo oraz hardość diabła. Dla ich modlitw jako
wszechmocny Bóg ześlij światu pokój i duszom naszym wielkie
miłosierdzie.

Chwała, i teraz. Ton 8: Ze względu na miłosierdzie zmiłowań
wcieliłeś się, Chryste Boże, i pozbawionego od urodzenia
światłości z niewypowiedzianego miłosierdzia uczyniłeś godnym
jasności Bożej, dotknąwszy Twymi stwórczymi palcami jego źrenic
powstałych z prochu, sam i teraz, Łaskawco, oświeć także nasze
duchowe zmysły, jako jedyny bezinteresowny Dawca.

We wtorek ślepca na jutrzni,

po pierwszej recytacji Psałterza katyzma poetycka, ton 5:

Prosomion: Współniemające początku Słowo.

Panie, zostałeś nazwany martwym, który uśmierciłeś śmierć, i
zostałeś złożony w grobie, który opustoszyłeś groby. Na górze
żołnierze strzegli grobu, a na dole wskrzesiłeś od wieków
martwych. Wszechmocny i Niedościgniony Boże, chwała Tobie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Gdy zasiądzie Sędzia przy stojących aniołach i trąbie
głoszącej, płomieniu gorejącym, co uczynisz moja duszo, prowadzona
na sąd? Wtedy bowiem jawne staną się twoje okrucieństwa i
ujawnione zostaną tajemne grzechy. Przeto przed końcem zawołaj do
Sędziego: Boże, oczyść mnie i zbaw mnie.

Stichos: Przedziwny jest Bóg w świętych swoich, Bóg Izraela.

Męczennikom: Jaśnieje dzień pamięci cierpiętników, jest bowiem z
niebios oświetlony. Chór anielski tryumfuje i rodzaj ludzki z nim
świętuje, przeto modlą się do Pana, aby zmiłował się nad
duszami naszymi.

Chwała, i teraz. Teotokion: Matko Boża najświętsza, murze obronny
chrześcijan, jak zwykle wybaw lud Twój, gorliwie wołający do
Ciebie: Stań przeciwko wrogom i pełnym pychy myślom, abyśmy
wołali do Ciebie: Raduj się, Łaski Pełna.

Po drugiej recytacji Psałterza katyzma poetycka, ton 5:

Prosomion: Współniemające początku Słowo.

Jako widzący dzięki splunięciu widziany jest ślepy, co uczynił
Ten, który przedtem stworzył człowieka od urodzenia niewidzącego
słońca. Przeto z całego serca składa Bogu dziękczynienie, widząc
Jego obraz, na podobieństwo obrazu Stworzyciela.

Chwała, i teraz. Ta sama katyzma poetycka.

Śpiewamy kanon święta z hirmosami na osiem i z Menei na cztery.

Kontakion i eksapostilarion święta.

Do psalmów pochwalnych dodajemy stichery Oktoechosu, ton 5:

Panie, skruszyłeś wieczne okowy i rozwiązałeś więzy, z grobu
powstałeś zostawiwszy Twoje szaty pogrzebowe na świadectwo Twego
prawdziwego pogrzebania na trzy dni. Strzeżony w pieczarze
uprzedziłeś uczniów w Galilei. Wielkie jest Twoje miłosierdzie,
niedościgniony Zbawco, zmiłuj się i zbaw nas (dwa razy).

Odrzuć mnóstwo moich grzechów, Panie zrodzony z Dziewicy, i
oczyść wszystkie moje nieprawości, błagam, dając mi wzór
nawrócenia jako jedyny Przyjaciel człowieka i zmiłuj się nade
mną.

Męczennikom: Cierpiętnicy Twoi, Panie, naśladujący zastępy
anielskie jak bezcieleśni przecierpieli męki, mając jednomyślną
nadzieję, słodycz obiecanych dóbr. Dla ich modlitw, Chryste Boże
nasz, daj pokój Twemu światu i duszom naszym wielkie miłosierdzie.

Chwała, i teraz. Ton 8: Któż opowie moce Twoje, Chryste, lub kto
zliczy mnóstwo Twoich cudów? Podwójnie bowiem widziany byłeś na
ziemi ze względu na łaskawość, podwójnie i uzdrowienia chorób
dawałeś. Nie tylko bowiem otworzyłeś cielesne oczy ślepemu od
urodzenia, ale także duchowe. Przeto wyznając Ciebie, Boga ukrytego
i wszystkim dającemu wielkie miłosierdzie.

Na stichownie stichery isomelosy, ton 5:

Prosomion: Czcigodny ojcze.

Jaśnienie świetliste jaśniejące widząc okazane w sobotę,
promieniejącego ślepca, ci, którzy byli strwożeni zakonami
Mojżesza i zwyczajem oślepieni, widząc cień, ocienieni nie
rozumieli zakrywający Zakon, z którego nie widzieli Dawcy
Światłości, który słowem uczynił sobotę i ślepemu podarował
wzrok przez obmycie i przez splunięcie uczyniwszy nowe błoto. Z nim
tegoż Boga ujrzawszy, ślepotę faryzejską demaskujemy widzeniem
otrzymanym od Pana.

Stichos: Wejrzyj na mnie i zmiłuj się nade mną.

Poranek zajaśniał przebywającemu w ciemności nocy niewidzenia,
wielce cierpiącemu ślepcowi, obmytemu w strumieniach sadzawki
Siloam, który otrzymał z Bożego nakazu światłość oczu. Przeto
oświecony demaskuje mrok ciemności nocnych praw uczonych w Piśmie,
demaskując ich i omroczenie ich oświecając świetlistym
zajaśnieniem. Od nich oślepienie cieniem przedtem Pism otrzymują
wzrok od Słowa nam danymi świetlistymi jasieniami.

Stichos: Stopy moje kieruj według słów Twoich, abym chodził
według przykazań Twoich.

Na wysokość wejdzie świetlistego wstępowania, światłością
poznania Boga oświecony zostaje ślepiec, cierpiący na omroczenie
cielesne i duchowe, który od Słowa nowym wylaniem światła cały
zostaje oświecony, chociaż przedtem był całkowicie ślepy i
poznaje Dawcę Światłości, który jako Światłość zajaśnieje z
grobu po trzech dniach, rozjaśniwszy ziemię swoim zmartwychwstaniem,
z którego z łaskawości i wielkiego miłosierdzia światłość
zajaśnieje ludziom trzymanych w ciemnościach.

Chwała, i teraz. Ton 8: Duchowe Słońce Sprawiedliwości, Chryste
Boże, pozbawionego od urodzenia światłości Twoim przeczystym
dotknięciem oświeciwszy z obydwu stron i rozjaśniwszy nasze duchowe
oczy, okazał nas synami dnia, abyśmy z wiarą wołali do Ciebie:
Obfita i niewypowiedziana jest Twoja łaskawość dla nas, Przyjacielu
człowieka, chwała Tobie.

