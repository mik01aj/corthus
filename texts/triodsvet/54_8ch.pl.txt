W tę samą środę Pięćdziesiątnicy wieczorem,

do: Panie, wołam do Ciebie, dodajemy sześć stichosów, trzy
święta i trzy z Menei.

Stichery święta, ton 4:

Prosomion: Wezwany z wysoka.

Oto drzwi radości i wesela, dzisiaj z wysoka świętym uczniom
objawił się Duch Święty, w ognistej postaci od Ojca, i wszystkich
oświecił. Rybaków okazał mądrymi interpretatorami, jak napisał
chwalebny Łukasz, napełniając wszystko Duchem. Przeto z wiarą
dziwiąc się wysławiamy wielkie miłosierdzie Chrystusa Boga naszego
i niezwykłe uniżenie.

Świętą świętujemy Pięćdziesiątnicę i Ducha moc, prawdziwą
radość, spełnienie Bożej nadziei i objawienie nam odwiecznej
tajemnicy. Przeto wołamy do Ciebie: Stwórco wszystkich, nie zabieraj
od nas Ducha Twego, Słowo, lecz ześlij z niebios, Zbawco, prosimy,
dając przez modlitwy świętych, chwalebnych i czcigodnych Twoich
apostołów pokój duszom naszym.

Niebiosa uduchowione głoszą dzisiaj majestat Zbawcy i obiegły cały
świat, wyraźnie głoszą Pocieszyciela Bożą moc i oświecają
całe stworzenie naukami, jak opiewać niepodzielną Trójcę Jedyną
w Trzech Osobach bez pomieszania. Przeto z wiarą świętujemy
przyjście Świętego Ducha, który objawił się z wysoka i
oświecił krańce świata.

Chwała, i teraz. Ton 7: Pocieszyciela mając ku Ojcu, Chrystusa Boga,
innemu Pocieszycielowi z wiarą kłaniamy się, który przyszedł
dzisiaj do nas na ziemię, Duchowi Świętemu.

Także: Pogodna Światłości.

Na stichownie stichery, ton 1:

Prosomion: Chwalebni męczennicy.

Ducha Świętego, pochodzącego od Ojca i w Synu wysławionego, który
wszystko nosi i utrzymuje, i obdarza życiem, i żyją, trwają i
zbawiają się, błogosławimy: Niedościgniony Pocieszycielu, światu
Twemu pokój daj.

Stichos: Serce czyste stwórz we mnie, Boże, i ducha prawego odnów
we wnętrzu moim.

Duch Święty, źródło wszelkiej dobroci, istotowo przyjdzie
napełnić niebieską mocą i łaską Boża krańce ziemi, ze względu
na apostołów. Zawołajmy do Niego: Niezgłębiony Pocieszycielu,
światu Twemu pokój daj.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Duch Święty, złączony z Ojcem z Nim współtronujący, i poznawany
przez Słowo, Światłość najdoskonalsza, która zajaśniała ze
Światłości, z doskonałego Ojca niemającego początku: Dawco
życia Pocieszycielu, światu Twemu pokój daj.

Chwała, i teraz. Ton 8: Kiedy Ducha Twego posłałeś, Panie, na
siedzących apostołów, wtedy dzieci hebrajskie widząc to
przeraziły się bardzo. Słyszeli ich bowiem mówiących innymi,
obcymi językami, jak dawał im Duch Święty. Będąc bowiem
niewykształconymi stali się mądrymi i przemawiali o sprawach
Bożych, łowiąc narody do wiary. Przeto i my wołamy do Ciebie: Ty,
który zjawiłeś się na ziemi i wybawiłeś nas ze zbłądzenia,
Panie, chwała Tobie.

Także: Teraz pozwalasz odejść, troparion i rozesłanie.

W czwartek Pięćdziesiątnicy na jutrzni,

po: Bóg i Pan, troparion święta, trzy razy.

Po pierwszej recytacji Psałterza katyzma poetycka, ton 8:

Prosomion: Żołnierze strzegący Twego grobu.

Oto spełniają się przepowiednie proroków, oto bowiem Ten, który
zorzami półmrocznymi okrywał objawienie przyszłości, jako Bóg
Pocieszyciel teraz rozlał się obficie na apostołów, z wiarą
kłaniających się niestworzonej Trójcy (dwa razy).

Po drugiej recytacji Psałterza katyzma poetycka, ton 8:

Prosomion: Nakazane w tajemnicy.

Miłośnicy Zbawcy napełnili się radością i poprzednio lękliwi
przyjęli odwagę, bowiem Duch Święty dzisiaj z wysoka zstąpił na
dom uczniów i różnymi językami mówili do ludzi. Języki bowiem
rozeszły się widzialnie jako ogień i nie spaliły ich, a raczej
zrosiły (dwa razy).

Kanon święta, ton 7, z hirmosami na osiem, i świętego z Menei na
cztery.

Po dziewiątej pieśni eksapostilarion święta dwa razy.

Do psalmów pochwalnych dodajemy stichery, ton 6:

Prosomion: Po trzech dniach.

Duch Najświętszy, jednoistotny Ojcu i Słowu, zstąpił na uczniów,
uczynił ognistymi zniszczalne języki, oświecając Bożą łaską.

Stichos: Serce czyste stwórz we mnie, Boże, i ducha prawego odnów
we wnętrzu moim.

Ducha Najświętszego odnów w nas, Boże, którego dawno temu
posłałeś uczniom Twoim, Szczodry, umocniwszy ich w spełnianiu w
świecie Twoich zbawczych pragnień.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Niegdyś mówiący przez proroków Pocieszycielu, uczyniłeś teraz
niebiosami głoszącymi chwałę Bożą Bożych apostołów. Przez
nich daj nam oczyszczenie i wielkie miłosierdzie.

Chwała, i teraz. Ton 2: W przedsionkach Twoich, Panie, wierni
skłaniają kolana dusz i ciał, śpiewając Tobie, Ojcu niemającemu
początku i współniemającemu początku Synowi, i zawsze
współbędącemu i Najświętszemu Duchowi, oświecającemu i
uświęcającemu dusze nasze.

Także pierwsza godzina i rozesłanie.

Na Liturgii Błogosławieństwa i piąta pieśń obu kanonów święta
na sześć.

