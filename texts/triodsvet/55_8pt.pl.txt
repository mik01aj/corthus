W czwartek wieczorem,

do: Panie, wołam do Ciebie, dodajemy sześć stichosów, trzy
święta i trzy z Menei.

Stichery święta, ton 4:

Prosomion: Dałeś znak.

Dzisiaj zstąpiło Najświętszego Twego Ducha działanie, Panie, na
apostołów Twoich i okazało ich mądrymi poznaniem Boga,
napełniwszy ich błogosławioną nauką Twoją, przeto sławimy
Twoją zbawczą Opatrzność, Jezusie wszechmocny, Zbawco dusz
naszych.

Dzisiaj Duch Twój wszechmocny, Władco, jest posyłany od Ojca,
jednoistotny Tobie, w ognistych językach, pozwalając opowiadać o
Twoich wspaniałościach, uzbroiwszy apostołów Twoich. Przeto
sławimy Twoją zbawczą Opatrzność, Jezusie wszechmocny, Zbawco
dusz naszych.

Dzisiaj wylałeś dary Pocieszyciela Twego Ducha, Zbawco, pozwalając
naturze ludzkiej prorokować, jak powiedziałeś, Słowo, i
nakazałeś kłaniać się Trójcy niepodzielnej. Przeto sławimy
Twoją zbawczą Opatrzność, Jezusie wszechmocny, Zbawco dusz
naszych.

Chwała, i teraz. Ton 2: Zaśpiewajmy Trójcy współistotnej, Ojcu i
Synowi ze Świętym Duchem, Ja bowiem głosili wszyscy prorocy i
apostołowie z męczennikami.

Także: Pogodna Światłości.

Na stichownie stichery, ton 1:

Prosomion: Niebieskich zastępów.

Mojżesz na górze widział Będącego ogniem, a na widzących Boga
mądrych apostołach Duch teraz zstępuje w postaci ognia, jawnie ich
oświecając, bowiem jeden Bóg mówił wtedy i teraz w tożsamości
natury.

Stichos: Serce czyste stwórz we mnie, Boże, i ducha prawego odnów
we wnętrzu moim.

Językami ognistymi mówiąc o Bogu i wzywając do wody chrztu
Bożego, kłamstwa retorów bezbożnych spalili ogniem Ducha. Przeto
oświeć i nas, Pocieszycielu, z wiarą błogosławiących Ciebie.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Ci, którzy w rzeczach posłużyli Tobie, Boże mój, przyjąwszy
opasłość rzeczy niewypowiedzianie, jak dawno temu niematerialnym
ogniem na nowo czynisz płomieniami Ducha, bowiem jesteś wysławiany
jako przedziwny w Twoich czynach, Przyjacielu człowieka.

Chwała, i teraz. Ton 6: Pocieszyciela mając ku Ojcu, Chrystusa Boga,
innemu Pocieszycielowi z wiarą kłaniamy się, który przyszedł
dzisiaj do nas na ziemię, Duchowi Świętemu.

Także: Teraz pozwalasz odejść, troparion święta i rozesłanie.

Wiedz, że służby świętych wypadających w nadchodzącą sobotę i
w niedzielę Wszystkich Świętych, śpiewamy jedną jutro, a drugą w
ten piątek na powieczerzu.

W piątek Pięćdziesiątnicy na jutrzni,

po: Bóg i Pan, troparion święta, trzy razy.

Po pierwszej recytacji Psałterza katyzma poetycka, ton 1:

Prosomion: Żołnierze strzegący Twego grobu.

Oto spełniają się przepowiednie proroków, oto bowiem Ten, który
zorzami półmrocznymi okrywał objawienie przyszłości, jako Bóg
Pocieszyciel teraz rozlał się obficie na apostołów, z wiarą
kłaniających się niestworzonej Trójcy (dwa razy).

Po drugiej recytacji Psałterza katyzma poetycka, ton 8:

Prosomion: Mądrości.

Najświętszy Duch zstąpił teraz na apostołów w postaci ognistej i
lękiem napełnił zgromadzenia narodów. W językach bowiem ognistych
mówili, Przyjacielu człowieka, i każdy słyszał ich mowę w swoim
języku. Przeto cud niewiernym wydał się pijaństwem, a przez
wiernych został poznany jako zbawczy. Sławimy więc panowanie Twoje,
Chryste Boże, prosząc abyś odpuszczenie grzechów obficie zesłał
sługom Twoim (dwa razy).

Kanon święta, ton 4, z hirmosem na osiem, i świętego z Menei na
cztery.

Po dziewiątej pieśni eksapostilarion święta, dwa razy.

Do psalmów pochwalnych dodajemy stichery, ton 6:

Prosomion: Po trzech dniach.

Duchowi Najświętszemu, opiewanemu z Ojcem i z Synem zaśpiewajmy,
wierni, nieustannie kłaniając się, ludzie, i sławiąc Trójcę
Najświętszą Boga.

Stichos: Serce czyste stwórz we mnie, Boże, i ducha prawego odnów
we wnętrzu moim.

Ciebie, Ducha Pocieszyciela, z wiarą wysławiamy ze świętymi i
Bożymi apostołami, bowiem o trzeciej godzinie, jak i obiecał,
Ciebie od Ojca Światłości posłał Chrystus.

Stichos: Nie odrzucaj mnie od oblicza Twego i Ducha Twego Świętego
nie odbieraj mi.

Trójco Święta, chwała Tobie, w pieśniach kłaniamy się Ojcu i
Duchowi Prawemu z Synem, i śpiewając Tobie, Boskiej Trójcy, wiernie
czcimy.

Chwała, i teraz. Ton 8: Kiedy Ducha Twego posłałeś, Panie, na
siedzących apostołów, wtedy dzieci hebrajskie widząc to
przeraziły się bardzo. Słyszeli ich bowiem mówiącymi innymi,
obcymi językami, jak dawał im Duch Święty. Będąc bowiem
niewykształconymi stali się mądrymi i przemawiali o sprawach
Bożych, łowiąc narody do wiary. Przeto i my wołamy do Ciebie: Ty,
który zjawiłeś się na ziemi i wybawiłeś nas ze zbłądzenia,
Panie, chwała Tobie.

Także pierwsza godzina i rozesłanie.

Na Liturgii Błogosławieństwa z siódmą i ósmą pieśnią kanonu
święta na sześć.

