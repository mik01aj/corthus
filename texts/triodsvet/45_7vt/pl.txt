W poniedziałek wieczorem,

do: Panie, wołam do Ciebie, dodajemy trzy stichery święta i trzy z
Manei.

Stichery wniebowstąpienia, ton 4:

Prosomion: Dałeś znak.

Ucierpiałeś jako człowiek, niecierpiętliwy Bóstwem, i
zmartwychwstawszy po trzech dniach zniewoliłeś śmierć,
wskrzeszając ze sobą wszystko zetlałe i wstąpiłeś do Ojca,
Chryste, obiecując posłać Pocieszyciela świętym Twoim apostołom,
Jezusie Wszechmocny, Zbawco dusz naszych.

Dlaczego stoicie patrząc na niebo? – widzialni aniołowie jak
ludzie mówili słowa wtajemniczonym – Ten, którego widzieliście
wstępującego na obłoku, przyjdzie tak samo, jak Go widzicie, aby
sądzić świat, jak i powiedział. Idąc przeto spełnijcie wszystko,
co zostało powiedziane.

Po Twoim przewyższającym pojmowanie powstaniu z grobu, Wszechmocny
Panie, przyjąwszy tych, których umiłowałeś, wyprowadziłeś ich
aż do Betanii i ku Górze Oliwnej, Słowo, pobłogosławiłeś ich i
tak wzniosłeś się przy posługujących Tobie aniołach, Jezusie
wszechmocny, Zbawco dusz naszych.

Chwała, i teraz. Ton 4: Gdy przyszedłeś na górę Oliwną, Chryste,
aby spełnić wolę Ojca, przerazili się aniołowie niebiescy i
ulękła się otchłań, uczniowie stali w radości drżący, albowiem
mówiłeś im, że tron został przygotowany, czekający naprzeciw
obłokom, niebo otwarło bramy okazując dobroć i ziemia odkrywa
skarby, poznając zstąpienie Adama i znowu wstąpienie. Stopy już
się unoszą, jak i ręce, usta zaś błogosławią, jak to jest
słyszane. Obłok unosi i niebo przyjmuje do swego wnętrza.
Uczyniłeś, Panie, to wielkie i sławne dzieło na zbawienie dusz
naszych.

Na stichownie stichery, ton 2:

Prosomion: Domu Eufrato.

Spełniwszy wolę Ojca, Dobry, zjednoczywszy niebo i ziemię,
wzniosłeś się w chwale ku niebiosom.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Wzniosłeś się ku Twemu Rodzicielowi, Szczodry, z którym i nie
rozłączałeś się, i wzniosłeś leżącą na dole naturę,
Władco.

Stichos: Wstępuje Pan wśród radosnych okrzyków, Pan przy dźwięku
trąby.

Obłok światłości przyjął Ciebie na wysokość i aniołowie z
bojaźnią i drżeniem posługiwali Twemu Bożemu wstępowaniu.

Chwała, i teraz. Ton 4: Naturę Adama, która zstąpiła w głębokie
otchłanie ziemi, Boże, na nowo sam stworzyłeś i dzisiaj
podniosłeś ją ponad wszelkie zasady i władze. Umiłowawszy
posadziłeś bowiem ze sobą, zmiłowawszy się zjednoczyłeś ze
sobą, a zjednoczywszy ucierpiałeś, jako niecierpiętliwy
ucierpiałeś i wysławiłeś ze sobą, a bezcieleśni mówili:
„Któż to jest, mąż w czerwieni, ale nie tylko człowiek, Bóg i
człowiek, połączony i wyjawiony”. Przeto zdziwieni aniołowie w
szatach latali wokół uczniów, a inni stali, wołając: „Mężowie
galilejscy, Ten, który od was odszedł, On jest Jezusem, Człowiekiem
Bogiem, Bóg Człowiek znowu przyjdzie, Sędzia żywych i umarłych,
dając wiernym odpuszczenie grzechów i wielkie miłosierdzie.

We wtorek na jutrzni.

Po pierwszej recytacji Psałterza katyzma poetycka, ton 2:

Prosomion: Wyższych poszukując.

Z wysokości zstąpiłeś na ziemię, Chryste, i znowu z ziemi
wstąpiłeś na wysokości ku Twojemu Rodzicielowi, gdy uczniowie
patrzyli na Twoje wstępowanie. Z nimi przeto świętując opiewamy
Twoje, Zbawco, wniebowstąpienie (dwa razy).

Po drugiej recytacji Psałterza katyzma poetycka, ton 3:

Prosomion: Gabriel zadziwił się pięknem Twego dziewictwa.

Przedwieczne Słowo i niemające początku, wziąwszy ludzką naturę
przebóstwiwszy tajemnie, dzisiaj wzniosło. Aniołowie idąc przed
apostołami wskazywali na Niego, wstępującego na niebiosa w chwale
wielkiej i pokłonili się Jemu, mówiąc: Chwała Bogu, który
wstąpił na niebo (dwa razy).

Psalm 50. Kanon święta z hirmosami na osiem i z Menei na cztery.

Kontakion i eksapostilarion święta.

Do psalmów pochwalnych dodajemy stichery, ton 2:

Prosomion: Domu Eufrato.

Nie pozostawię sierotami tych, których zgromadziłem – mówił Pan
do przyjaciół – ale poślę wam Ducha Świętego.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Aniołowie wołali do mądrych apostołów: O mężowie galilejscy,
tak jak Go widzicie, On znowu przyjdzie.

Stichos: Wstępuje Pan wśród radosnych okrzyków, Pan przy dźwięku
trąby.

Twoi uczniowie z radością zstąpili z góry Oliwnej, Słowo,
sławiąc i śpiewając Twoje Boże wstąpienie na niebiosa.

Chwała, i teraz. Ton 4: Gdy wzniosłeś się w chwale, Chryste Boże,
a uczniowie patrzyli, obłoki podniosły Ciebie w ciele, bramy
podnosiły się niebios, chór anielski radował się z weselem, moce
niebios wołały, mówiąc: Podnieście bramy, książęta wasi, i
wejdzie Król Chwały! Uczniowie zaś dziwiąc się, mówili: Nie
rozłączaj się z nami, Pasterzu Dobry, ale ześlij nam Ducha Twego
Najświętszego, kierującego i umacniającego, oświecającego i
uświęcającego dusze nasze.

Na Liturgii Błogosławieństwa z kanonu pieśń szósta na sześć.

