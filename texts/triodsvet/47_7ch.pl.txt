W środę wieczorem,

do: Panie, wołam do Ciebie, dodajemy trzy stichery isomelosy święta
i trzy z Menei.

Stichery święta, ton 4:

Prosomion: Powołany z wysoka.

Dokonawszy zbawienia wszystkich przyszedłeś na górę Oliwną,
Chryste, skąd zabrany zostałeś przed uczniami Twoimi, z chwała
niesiony na niebiosa. Przeto dziwiąc się tajemnicy zastępy stojące
na ziemi wołały do mocy podniebieskich: Podnieście bramy i wejdzie,
skąd i wyszedł, nad wszystkimi królujący Bóg, jak zechciał,
przesławnie uczyniwszy światu zbawienie.

Chór uczniów widząc Ciebie zabieranego, mówił: Władco, jakże to
teraz zostawiasz sługi Twoje? Gdzie idziesz, który rękoma trzymasz
krańce świata? My zaś zostawiwszy wszystko, poszliśmy za Tobą,
Bogiem, radując się i mając nadzieję bycia z Tobą na wieki. Nie
zostawiaj nas sierotami, jak obiecałeś, miłosierny nasz Zbawco,
poślij Pocieszyciela i Zbawcę dusz naszych.

Dając najdoskonalsze błogosławieństwo Twoim przyjaciołom,
Władco, tajemnie ich nauczałeś: Patrzcie, przyjaciele, idę do
Ojca, wam zaś poślę innego Pocieszyciela, wy zaś odrzućcie
wszelkie narzekanie. Nie pozostawię bowiem owieczek, które
zgromadziłem, nie zapomnę, których umiłowałem. Przyobleczeni
mocą Bożą z wysoka idźcie, mówiąc wszystkim narodom nowinę
zbawienia.

Chwała, i teraz. Ton 6: Wstępuje Bóg wśród radosnych okrzyków,
Pan przy dźwięku trąby, aby podnieś upadły obraz Adama i posłać
Ducha Pocieszyciela, aby oświecił dusze nasze.

Na stichownie stichery, ton 2:

Prosomion: Domu Eufrato.

Nie pozostawię sierotami tych, których zgromadziłem – mówił Pan
do przyjaciół – ale poślę wam Ducha Najświętszego.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Aniołowie wołali do mądrych apostołów: O mężowie galilejscy,
tak jak Go widzicie, On znowu przyjdzie.

Stichos: Wstępuje Pan wśród radosnych okrzyków, Pan przy dźwięku
trąby.

Twoi uczniowie z radością zstąpili z góry Oliwnej, Słowo,
sławiąc i śpiewając Twoje Boże wstąpienie na niebiosa.

Chwała, i teraz. Ton 1: Wstąpiwszy na niebiosa, skąd i
zstąpiłeś, nie pozostaw nas sierotami, Panie. Niech przyjdzie Twój
Duch, niosąc pokój światu, okaż synom ludzkim działa mocy Twojej,
Panie, Przyjacielu człowieka.

Także: Teraz pozwalasz odejść. I rozesłanie.

W czwartek na jutrzni.

Po pierwszej recytacji Psałterza katyzma poetycka, ton 5:

Prosomion: Słowo współwieczne.

Zstąpiwszy z niebios na ziemię i na niskości leżąc pod strażą
otchłani, wskrzesiwszy ze sobą jako Bóg postać Adama i
wstąpieniem Twoim, Chryste, podniosłeś na niebiosa i umieściłeś
na tronie Ojca Twego jako miłosierny i Przyjaciel człowieka (dwa
razy).

Po drugiej recytacji Psałterza katyzma poetycka, ton 8:

Prosomion: Nakazane tajemnie.

Wszedłeś na Górę Oliwną, miłościwy Panie, skąd zostałeś
zabrany. Świetlisty bowiem obłok podjął Ciebie z ziemi, a Twoi
uczniowie patrzyli na budzący bojaźń cud, gdy bezcieleśni wołali
do zastępów będących na niebiosach: „Podnieście z bojaźnią
bramy!” Z nimi całe stworzenie śpiewa Tobie jako Królowi,
wszystkich Bogu (dwa razy).

Psalm 50. Kanon święta z hirmosami na osiem i z Menei na cztery.

Kontakion i eksapostilarion święta.

Do psalmów pochwalnych dodajemy stichery, ton 2:

Prosomion: Domu Eufrato.

Spełniwszy wolę Ojca, Dobry, zjednoczywszy niebo i ziemię,
wzniosłeś się w chwale ku niebiosom.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Obłok światłości przyjął Ciebie na wysokość i aniołowie z
bojaźnią i drżeniem posługiwali Twemu Bożemu wstępowaniu.

Stichos: Wstępuje Pan wśród radosnych okrzyków, Pan przy dźwięku
trąby.

Wspaniałą chwałę Bogu wyśpiewuje Bogurodzica z apostołami,
widząc Pana niesionego na obłokach.

Chwała, i teraz. Ton 7: Na Górę Oliwną przyszedłeś miłując
rodzaj ludzki i obłok zabrał Ciebie sprzed oczu Twoich uczniów,
zlęknionych widzeniem, radujących się oczekiwaniem Świętego
Ducha, którym umocniwszy, Zbawco, zmiłuj się nad nami.

Na Liturgii Błogosławieństwa z ósmą pieśnią na sześć.

