W niedzielę wieczorem,

do: Panie, wołam do Ciebie, dodajemy sześć stichosów i śpiewamy
trzy stichery ojcom, ton 6:

Prosomion: Zrozpaczone.

Z łona zrodziłeś się przed jutrzenką z Ojca bez matki przed
wiekami, chociaż Ariusz sławi Ciebie jako stworzenie, a nie jako
Boga, hardo mieszając Ciebie Stworzyciela ze stworzeniem szaleńczo,
materię ognia wiecznego w sobie ukrywającego. Sobór będący w
Nicei ogłosił Ciebie Synem Bożym, współtronującym z Ojcem i
Duchem.

Któż rozdarł Twoją szatę, Zbawco? Ariusz – odrzekłeś –
który jedną zasadę Trójcy posiekał w rozdzieleniu. To on
odrzucił Ciebie jako jednego z Trójcy, to on też uczy Nestoriusza,
aby nie nazywać Bogurodzicy. Sobór będący w Nicei ogłosił
Ciebie, Panie, współtronującym z Ojcem i Duchem.

W otchłań grzechu wpada Ariusz, który znienawidził widzenie
Światłości i rozrywa Bożą wewnętrzną jedność, całą naturę
i potrzebną duszę, drugi Judasz ze zwyczajów i postaci. Sobór
będący w Nicei ogłosił Ciebie Synem Bożym, Panie,
współtronującym z Ojcem i Duchem.

Trzy stichery świętego z Menei.

Chwała. Ton 6: Dzisiaj tajemne surmy Ducha, mających w sercu Boga
wysławmy pieśniami pośrodku cerkwi piękną pieśnią teologii,
Trójcę jedyną niezmienną, naturę i Boskość, ojców, którzy
zdemaskowali Ariusza i bronili ortodoksji, módlcie się zawsze do
Boga, aby zmiłował się nad duszami naszymi.

I teraz. Ton 6: Na górach świętych widząc Twoje wstąpienie,
Chryste, odblasku chwały Ojca, opiewamy Twego oblicza świetlisty
widok, kłaniamy się cierpieniom Twoim, czcimy zmartwychwstanie,
sławiąc chwalebne wniebowstąpienie: Zmiłuj się nad nami!

Na stichownie stichery, ton 6: Całą zebrawszy duchową sztukę, z
ich stichosami, podane na psalmach pochwalnych jutrzni.

Chwała. Ton 3: Święci ojcowie, byliście znanymi stróżami
tradycji apostolskich, bowiem prawowiernie nauczyliście
jednoistotności Świętej Trójcy, odrzuciliście soborowo
bluźnierstwo Ariusza, a z nim także zdemaskowaliście duchobórcę
Macedoniusza, osądziliście Nestoriusza, Eutychesa i Dioskora,
Sabeliusza i niemądrego Sewera. Przeto wyproście dla nas wybawienie
z ich oszustwa, abyśmy nasze życie zachowali nieskalane w wierze,
modlimy się.

I teraz. Ton 6: Wstępuje Bóg wśród radosnych okrzyków, Pan przy
dźwięku trąby, aby podnieś upadły obraz Adama i posłać Ducha
Pocieszyciela, aby oświecił dusze nasze.

Troparion rozesłania, ton 8: Wysławiony jesteś, Chryste Boże nasz,
któryś okazał na ziemi światła, ojców naszych, i przez nich
wszystkich kierujesz ku prawdziwej wierze, wielce łaskawy, chwała
Tobie.

Chwała. Troparion świętego, jeśli jest, a jeśli nie ma, to:
Chwała, i teraz. Troparion święta: Wzniosłeś się w chwale,
Chryste Boże nasz.

I zakończenie święta świętych ojców.

W poniedziałek siódmego tygodnia na jutrzni.

Po pierwszej recytacji Psałterza katyzma poetycka, ton 1:

Prosomion: Mimo kamienia opieczętowanego.

Aniołowie zadziwili się wstąpieniem przedziwnym i uczniowie ulękli
się budzącego bojaźń wchodzenia, a Ty wszedłeś z chwałą jako
Bóg i otworzone zostały Tobie bramy, Zbawco. Przeto moce niebieskie
dziwiąc się, wołały: Chwała łaskawości Twojej, Zbawco. Chwała
Królestwu Twemu. Chwała wstępowaniu Twemu, Jedyny Przyjacielu
człowieka (dwa razy).

Po drugiej recytacji Psałterza katyzma poetycka, ton 1:

Otchłań została zniewolona przez Ciebie i świat został oświecony
w Twoim zmartwychwstaniu, wstąpiłeś w chwale, Zbawco, wszystko
trzymający w dłoni. Przeto z aniołami wysławiamy Ciebie,
Wszechmocny Panie: Chwała Twemu wstępowaniu, Chryste. Chwała
królestwu Twemu. Chwała Twojej łaskawości, jedyny Przyjacielu
człowieka (dwa razy).

Psalm 50. Kanon święta, ton 1, z hirmosami na osiem i z Menei na
cztery.

Kontakion i eksapostilarion święta.

Do psalmów pochwalnych dodajemy stichery, ton 2:

Prosomion: Domu Eufrato.

Słowa uczniów na górze weźmy wraz z cnotami, wierni, abyśmy stali
się godnymi widzenia chwały Chrystusa.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Hańbą okryły się manichejskie pomysły, których umysły nie
pojmują, że Chrystus jawnie wstępuje z ciałem na niebo.

Stichos: Wstępuje Pan wśród radosnych okrzyków, Pan przy dźwięku
trąby.

Zakrzyknij, Dawidzie, niech się raduje twój flet. Chrystus bowiem
wstąpił na niebo, umacniając czynami słowa proroctwa Twego.

Chwała, i teraz. Ton 2: Wzniosłeś się w chwale na górze Oliwnej,
Chryste Boże, przed Twoimi uczniami, i zasiadłeś po prawicy Ojca,
wszystko napełniając Bóstwem, i posłałeś im Ducha Świętego,
oświecającego i umacniającego, i uświęcającego dusze nasze.

Na Liturgii Błogosławieństwa i z kanonu piąta pieśń na sześć.

