W czwartek wieczór Wniebowstąpienia,

nie recytujemy Psałterza, a jeśli gdzieś nie ma czuwania, to
recytujemy kolejną katyzmę.

Do: Panie, wołam do Ciebie, dodajemy sześć stichosów

i śpiewamy trzy stichery isomaleosy święta i trzy z Menei.

Isomelosy święta, ton 1:

Wstąpiwszy na niebiosa, skąd i zstąpiłeś, nie pozostawiaj nas
sierotami, Panie. Niech przyjdzie Twój Duch, przynosząc pokój
światu, okaż synom ludzkim dzieła mocy Twojej, Panie, Przyjacielu
człowieka.

Wstąpiłeś, Chryste, do niemającego początku Ojca Twego, będąc
nierozłącznym z Jego nieopisanym łonem, i dodatku mocy chwały
Trójświętego nie przyjąwszy, ale jako jedynego Syna także po
wcieleniu, Jednorodzonego Ojca, poznano Ciebie. W ogromie litości
Twojej zmiłuj się nad nami.

Aniołowie Twoi, Panie, mówili do apostołów: „Mężowie
Galilejscy, dlaczego stoicie patrząc w niebo? Ten Chrystus Bóg,
który od was wstąpił na niebo, On znowu przyjdzie znowu, jak i
widzieliście Go wstępującego na niebo. Służcie Jemu w
świętości i sprawiedliwości.

Chwała. Stichera święta, jeśli jest, a jeśli nie ma: Chwała, i
teraz. Ton 2:

Urodziłeś się, jak sam zechciałeś, objawiłeś się, jak sam
postanowiłeś. Cierpiałeś w ciele, Boże nasz, i z martwych
powstałeś zdeptawszy śmierć. Wzniosłeś się w chwale, wszystko
spełniwszy, i posłałeś nam Ducha Bożego, abyśmy opiewali i
sławili Bóstwo Twoje.

Wejście. Pogodna Światłości.

Prokimenon wielki, ton 7: Bóg nasz na niebiosach i na ziemi wszystko,
co zechciał, uczynił. Stichos 1: Gdy Izrael wychodził z Egiptu, dom
Jakuba spośród ludu obcego, stał się Juda świętością Jego.
Stichos 2: Morze ujrzało i uciekło, Jordan cofnął się do tyłu.
Stichos 3: Cóż ci się stało, morze, żeś uciekło, i tobie,
Jordanie, żeś cofnął się do tyłu? I znowu: Bóg nasz na
niebiosach i na ziemi wszystko, co zechciał, uczynił.

Ektenia: Wołajmy wszyscy, oraz: Dopełnijmy modlitwę naszą do Pana.

Na stichownie stichery, ton 2:

Prosomion: Gdy z drzewa.

Ten, który wszystko napełnia, mówi do uczniów wszedłszy na Górę
Oliwną: „Przybliżył się, o moi przyjaciele, czas wstępowania,
idąc nauczcie narody słowa, które usłyszeliście ode mnie”.
Wtedy wzniosłeś się w chwale jak na rydwanie. Przeto apostołowie
przerazili się drżąc.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Gdy Matka z uczniami towarzyszyła Tobie w drodze do Betanii, Chryste,
podniosłeś Twoje ręce, aby pobłogosławić ich, i gdy ich
błogosławiłeś obłok świetlisty zabrał Ciebie sprzed ich oczu.
Wtedy wstąpiłeś w chwale i zasiadłeś po prawicy Ojca z Nim
współwielbiony.

Stichos: Wstępuje Pan wśród radosnych okrzyków, Pan przy dźwięku
trąby.

Przyjdźmy, wstąpmy wierni na wysoką Górę Oliwną, jak wstępowali
apostołowie i wzniósłszy na wyżyny serca oraz myśli ujrzymy Pana
teraz niesionego. Przeto i my z wdzięcznością radując się,
zawołajmy: Chwała Twemu wstępowaniu, wielce miłosierny!

Chwała, i teraz. Ton 6: Na świętych górach widząc Twoje
wstępowanie, Chryste, jaśnienie chwały Ojca, opiewamy świetlisty
widok Twego oblicza, kłaniamy się cierpieniom Twoim, czcimy
zmartwychwstanie, sławiąc chwalebne wniebowstąpienie: Zmiłuj się
nad nami.

Troparion święta: Wzniosłeś się w chwale, Chryste Boże nasz, i
rozesłanie.

Służbę świętego z Menei, wypadającą tego dnia, śpiewamy na
powieczerzu.

W piątek Wniebowstąpienia na jutrzni,

po: Bóg i Pan, troparion święta.

Po pierwszej recytacji Psałterza katyzma poetycka, ton 8:

Prosomion: Nakazane tajnie.

Wszedłeś na Górę Oliwną, miłościwy Panie, skąd zostałeś
zabrany, bowiem świetlisty obłok podjął z ziemi, a Twoi uczniowie
patrzyli na budzący bojaźń cud, gdy bezcieleśni wołali do
zastępów będących na niebiosach: „Podnieście z bojaźnią
bramy!” Z nimi całe stworzenie śpiewa Tobie jako Królowi, Bogu
wszystkich.

Chwała, i teraz. Ta sama katyzma poetycka.

Po drugiej recytacji Psałterza katyzma poetycka, ton 8:

Prosomion: Mądrości Słowa.

Wsiadłszy na obłoki niebieskie pozostawiłeś świat będącym na
ziemi, wstąpiłeś i zasiadłeś po prawicy Ojca jako Jednoistotny
Jemu i Duchowi. Chociaż bowiem w ciele zjawiłeś się, to trwałeś
niezmieniony. Przeto czekasz na spełnienie końca, idący na ziemię
sądzić świat cały. Sprawiedliwy Sędzio, Panie, oszczędź dusze
nasze, dając sługom Twoim przebaczenie grzechów jako Bóg
miłosierny.

Chwała, i teraz. Ta sama katyzma poetycka. Psalm 50.

Kanon święta, hirmosy po dwa razy, tropariony po sześć, i z Menei
na cztery. Po trzeciej pieśni kontakion, ikos i katyzma poetycka
świętego. Chwała, i teraz. Katyzma poetycka święta. Po szóstej
pieśni kontakion i ikos święta. Po dziewiątej pieśni fotagogikon
święta. Chwała. Fotagogikon świętego, jeśli jest. I teraz.
Fotagogikon święta. Jeśli nie ma, to: Chwała, i teraz. Święta.

Do psalmów światłości dodajemy stichery święta, ton 2:

Prosomion: Domu Eufrato.

Cud podany w nowej formie, bowiem ludzka natura wstąpiła na
niebiosa, zjednoczywszy się ze Słowem Boga Wszechmogącego.

Stichos: Wszystkie narody zaklaszczcie w dłonie, zakrzyknijcie Bogu
głosem radosnym.

Zajaśniał jasny i świetlisty dzień Władcy, Boże wstąpienie na
niebiosa, oświecające wszystko.

Stichos: Wstępuje Pan wśród radosnych okrzyków, Pan przy dźwięku
trąby.

Jak posłałeś uczniom z wysoka wspólnego Tobie Ducha, tak ludowi
Twemu poślij łaskę Twoją, Chryste Zbawco.

Chwała, i teraz. Ton 5: Panie, zostałeś wzięty tam, z czym się
nie rozłączyłeś, zastępy aniołów i wszystkich bezcielesnych z
radością wołały do mocy na wysokościach: „Podnieście bramy,
książęta wasi, i wejdzie Król Chwały!” Tron cherubinów zabrał
bowiem Ciebie z ciałem, Panie, chwała Tobie.

Dalszy ciąg jutrzni i rozesłanie.

Na Liturgii Błogosławieństwa z pierwszą pieśnią kanonu święta
na sześć.

