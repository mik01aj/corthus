W NIEDZIELĘ WIECZOREM,

do: Panie, wołam do Ciebie, dodajemy stichery rozrzewniające. Ton 2:

Prosomion: Gdy z grobu.

Stichos: Jeżeli będziesz pamiętać o nieprawościach, Panie, Panie
któż się ostoi? Ale u Ciebie jest oczyszczenie.

Będąc Źródłem łaskawości wytaczasz otchłanie miłosierdzia i
strumienie łask, Ojcze najłaskawszy i Synu, Słowo Ojca, i Duchu
Święty, niestworzona naturo, przyjmij błagania i modlitwę naszą,
dając wszystkim będącym w grzechach przebaczenie jako Bóg szczodry
i Przyjaciel człowieka.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Masz jako Bóg z natury łono dobrodziejstw, miłosierdzia i
łaskawości, przeto błagamy Ciebie, Chryste Zbawco nasz i
przypadając wołamy, zawsze wzywając do Ciebie: Przebacz Twoim
sługom mnóstwo grzechów, przebacz wszystko, czym tylko wszyscy
zgrzeszyliśmy, jako Bóg szczodry i Przyjaciel człowieka.

Stichos: Od straży porannej do nocy, od straży porannej niech Izrael
ma nadzieję w Panu.

Wszystkich chcąc zbawić jako Bóg, Zbawco, ze względu na których
wcieliłeś się i objawiłeś jako człowiek, zbaw nas kłaniających
się Twoim przykazaniom, nie przyszedłeś bowiem, Przyjacielu
człowieka, zbawić sprawiedliwych, ale nas grzechami licznymi
skowanych rozwiązać łaską Twego Bożego chrztu jako Bóg dobry i
Przyjaciel człowieka.

Także stichery Menei.

Jeśli nie ma Menei, to inne stichery świętym niebieskim
bezcielesnym aniołom, ton i prosomion ten sam:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Trony, cherubini i serafini, panowania, moce i władze czcigodne,
aniołowie, archaniołowie i księstwa z nimi, Temu, który stworzył
ich niezniszczalną naturę, pieśń nieustannie zgodnie śpiewamy,
jedną w Trzech naturę wszyscy nauczmy się czcić, zjednoczoną,
jednej czci i wspólnie tronującą.

Stichos: Chwalcie Pana wszystkie narody, wysławiajcie Go wszyscy
ludzie.

Pierwsze osoby niematerialnych, zorze Boskości, jaśniejący
światłością Bóstwa, który według ich zastępów innym
przekazują Bożą Światłość i przynoszą nam Ją z prawem
miłości i przekazują każdemu według czystości jego serca.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Ku górze na wyżyny duszy ku oko serca i rozumowe dążenia,
miłość Bożą zawsze mając w duszach swoich, albowiem stamtąd ich
promieniami oświeceni, unikniemy ciemności żądz, czekając z
aniołami, aby stanąć przed budzącym bojaźń tronem Stwórcy i
przemienić się od Światłości w Światłość.

Chwała, i teraz. Teotokion: Mnóstwo aniołów Syna Twego opiewa
trójświętymi głosami, Przeczysta, jako Jego tron ognisty, pałac
uduchowiony, Boży most, który z ziemi prowadzi zawsze do Niego.
Raduj się, otoczona radością, zgodnie wołamy do Ciebie z
archaniołem Gabrielem, jako rodzącej Źródło radości.

Także: Pogodna Światłości. Prokomenon: Oto teraz błogosławcie
Pana, wszyscy słudzy Pańscy, oraz: Pozwól, Panie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Wołam do Ciebie, Chryste Zbawco, słowami celnika: Oczyść mnie jak
jego i zmiłuj się nade mną, Boże.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Cierpiętnicy, którzy nie umiłowali ziemskich słodyczy, stali się
godni niebieskich dóbr i są współobywatelami aniołów: Panie, dla
ich modlitw zmiłuj się i zbaw nas.

Chwała, i teraz. Teotokion: Raduj się, Mario Bogurodzico,
świątynio nieskalana i święta, jak woła prorok: Święta Twoja
Świątynia, przedziwna w sprawiedliwości.

Także: Teraz pozwalasz odejść. Trisagion, po: Ojcze nasz troparion
świętemu. Chwała, i teraz. Teotokion według tonu troparionu.
Ektenia i rozesłanie.

W NIEDZIELĘ NA POWIECZERZU,

Kanon pochwalny ku czci Najświętszej Bogurodzicy. Ton 2.

Pieśń 1

Hirmos: Na głębię niegdyś posłała wojsko faraona wszechmocna
siła, Wcielone zaś Słowo zniszczyło zgubny grzech, wysławiony Pan
chwalebnie się wysławił.

Przyjmując z Ciebie naszą postać Niezachodzące Słońce okazało
Ciebie duchowym niebem i bardziej jaśniejącym, przeto wybaw mnie z
woni żądz, abym z miłością opiewał Ciebie, jedyną Matkę
Dziewicę.

Do Ciebie, która nosiłaś duchowy płonący węgiel i oczyściłaś
ludzką naturę, modlę się, Władczyni, abyś obmyła brud licznych
moich grzechów i wybawiła mnie z kalających żądz Twoimi
modlitwami.

Chwała. Ty, która zrodziłaś Źródło miłosierdzia, Chrystusa, i
otworzyłaś ludziom Eden, Przeczysta, otwórz mi bramę Twego
miłosierdzia, Bogurodzico, i daj odpuszczenie grzechów światu,
Władczyni.

I teraz. Rozwiąż więzy moich grzechów modląc się do Twego Syna i
Boga, Władczyni, i zabierz dręczący mnie grzech, abym zbawiany
zawsze śpiewał Tobie, Nieskalana.

Pieśń 3

Hirmos: Na opoce wiary umocniwszy mnie, otworzyłeś moje usta
przeciwko wrogom moim, rozweselił się bowiem duch mój, aby
śpiewać: Nie ma świętego, jak Bóg nasz, i nie ma sprawiedliwego
bardziej od Ciebie, Panie.

Mgłę moich żądz i omroczenie odpędź zorzami Twoich modlitw i
oświeć mnie, przeczysta Władczyni, która zrodziłaś Chrystusa
zajaśniałego przed jutrzenką, ze Słońca Niezachodzące Słońce.

Odnowiłaś przez Twoje zrodzenie upadłą i rozbitą arkę,
Przeczysta, Twego praojca Dawida, przeto odnów i mnie, Bogurodzico,
Twego sługę, rozbitego przez żądze i grzechy.

Chwała. Bądź, Dziewico, orężem przepędzającym grzechy i żądze
mojej duszy, i okaż mnie jako drugi raj, bezpieczny od upadku,
strzeżony przez Ciebie i przynoszący kwiaty ducha.

I teraz. Wyciągnąwszy dłoń łaskawości przyjmij mnie,
Bogurodzico, i wyrwij z wszelkiego osądzenia przybiegającego do
Ciebie i do Ciebie przypadającego oraz przyzywającego Twojej pomocy.

Pieśń 4

Hirmos: Śpiewam Tobie, usłyszałem bowiem wieść od Ciebie, Panie,
i uląkłem się, idziesz bowiem do mnie, szukając mnie zbłąkanego,
przeto Twoje wielkie upokorzenie się dla nas wysławiam, wielce
miłosierny.

Kwas ludzkiej natury, nieskalany i święty, z którego przyjąwszy
ciasto stworzył Jego Stwórcę i mnie obmyj ze skalania żądz i
oczyść brud moich grzechów.

Lekarstwem Twoich modlitw, Władczyni, plastrem i oliwą ulecz teraz
strupy mojej duszy i rany grzechów, Czysta, albowiem zrodziłaś
Boże uleczenie natury.

Chwała. Rozwiąż więzy moich żądz, Władczyni, i łańcuchy moich
grzechów rozerwij orężem Twoich modlitw, która zrodziłaś
Chrystusa dającego zbawienie związanym w otchłani.

I teraz. Ulecz żądze mojej duszy, omroczonej i nieszczęsnej,
oświeć myśli, odganiając daleko tłumy znieważających mnie i
każdego dnia rozciągających mi sieci.

Pieśń 5

Hirmos: Oświecenie w ciemnościach leżących, zbawienie
zrozpaczonych, Chryste Zbawco mój, dla Ciebie czuwam od poranku,
Królu świata, oświeć mnie jasnością Twoją, innego bowiem
oprócz Ciebie Boga nie znam.

Wybawiłaś świat z dawnej klątwy, Władczyni, rodząc światu
Chrystusa błogosławieństwo, wybaw mnie z nieprzyzwoitych myśli i
wszelkiego smutku, jedyna bowiem jesteś radością wiernych.

Gród mojej duszy otacza pułk biesów i bardzo się stara ją
zniewolić, przesławna Władczyni, grodzie Boga wszystkich, odgródź
mnie murami baszt, Twoimi modlitwami, i zbaw.

Chwała. Okropna burza rozpusty, duchów zła, mąci moją myśl,
uprzedź szybko i wycisz ją, któraś zrodziła wszelkiego stworzenia
jedynego Sternika, Chrystusa wszechmocnego.

I teraz. Zapal mi światłość pokuty, Bogurodzico, zamkniętemu w
zgubnej ciemności, podaj leżącemu słudze Twemu pomocną dłoń i
Twoimi modlitwami podnieś mnie, Czysta, abym wypełniał Boże prawo.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Zrodziła życie wieczne, Przeczysta, przeto pochodzącą z ciało
moje duszy śmierć uśmierć Twoimi modlitwami.

Łowi mnie kusząc wąż nienawidzący człowieka, zniszcz go,
Bogurodzico, albowiem zrodziłaś kruszącego głowy węży.

Chwała. Idącego bezdrożami skieruj na prawą ścieżkę, która
zrodziłaś drogę życia, Chrystusa Boga naszego.

I teraz. Ulecz żądze mojej duszy i zwycięż wątpliwości smutku,
bowiem zrodziłaś Boga na zbawienie ludzi, Czysta.

Także: Panie, zmiłuj się, trzy razy. Chwała, i teraz.

Katyzma poetycka. Ton 2:

Ty, która jesteś źródłem miłosierdzia, Bogurodzico, uczyń nas
godnymi zmiłowania. Wejrzyj na lud, który zgrzeszył, okaż jak
zawsze moc Twoją. W Tobie bowiem nadzieję pokładając, wołamy do
Ciebie: „Raduj się!”, tak jak niegdyś Gabriel, wódz zastępów
bezcielesnych.

Pieśń 7

Hirmos: Cielcu złotemu mądre dzieci nie chciały służyć i same
poszły w płomienie, wyszydziły ich bogów, zawołały wśród
płomieni i zrosił ich anioł, usłyszano modlitwę waszych ust.

Mąci mi rozum i chwieję duszą fala żądz, lecz Ty, Dziewico, morze
burzliwe okiełznującego nakazem Bożym zrodziłaś, przeto przemień
w ciszę beznamiętności i wygaś cielesne wzburzenie.

Znamy Ciebie jako bramę duchowego Wschodu objawionego z niebios,
przeto Twój sługa modli się, aby przez Ciebie wstąpić na
niebiosa, więc przyjmij mnie, Władczyni, i kieruj Światłością.

Chwała. Na krzyżu Chrystus Syn Twój został dobrowolnie
ukrzyżowany, zawstydził książęta ciemności i zniszczył
śmiertelną niszczącą moc, przez którego uśmierć pełne żądz
wzburzenie mego ciała, Władczyni przeczysta.

I teraz. Nie przestawaj modlić się do zrodzonego z Ciebie Boga,
Czysta, za przybiegających z wiarą do Ciebie i proszących o
wybawienie, jedyna wspomożycielko świata, nadziejo zrozpaczonych i
orędowniczko, targanych namiętnościami zawsze pomoc.

Pieśń 8

Hirmos: Podobni do złota byli po trzykroć błogosławieni
młodzieńcy i widząc niezmienny, i żywy obraz Boży pośród
płomieni wołali: Powołane do bytu niech śpiewa Panu całe
stworzenie i wywyższa na wszystkie wieki.

Arko uczyniona przez Boga, miejsce Świętego Świętych, który
pokazał wzorzec dawnej arki, mając wewnątrz Wielkiego Arcykapłana,
okaż moje serce świętą arką Najwyższego i wszystkich Króla
Chrystusa, Dziewico.

Bożą arkę nosząc i Tablice Przymierza, nieopisanego Twego Syna
Chrystusa, Dziewico, Słowo Boże przeczyste, który je napisał, jak
na desce duszy mojej uczynił palcem Bożym, Twoimi modlitwami.

Chwała. Odsieczony od Twego łona, nieskalana Władczyni, jak od
góry, czcigodny kamień skruszył kolumny wszelkiego oszustwa jak
wszechwładny, jedyny Wszechmocny, przez którego zniszcz teraz
żądze mojej duszy, skruszywszy czeluście duchowych wrogów.

I teraz. Wodami żywymi moje serce wysuszone przez płomień grzechu
Ty napój Dziewico Bogurodzico, zawsze mnie zachowując w
rozrzewnieniu i z bojaźnią śpiewającego: Niech śpiewa Panu całe
stworzenie i wywyższa Go na wieki.

Pieśń 9

Hirmos: Ten, który przed słońcem ze Światłości Boga zajaśniał
i w ciele do nas przyszedł w łono Dziewicy niewypowiedzianie
wcieliwszy się, błogosławiona czysta, Ciebie jako Bogurodzicę
uwielbiamy.

Słońce Sprawiedliwości Chrystus zajaśniał z Ciebie, Czysta, i
wspaniale okazał niebo, przez którego noc moich żądz rozpędź
Twoimi modlitwami i oświeć moją duszę, serce moje oświeć i
rozjaśnij.

Osądź i zwycięż mego okrutnego wroga i wybaw mnie z jego zniewag,
zrodziłaś bowiem łaskawego i sprawiedliwego Sędziego, który w
łonie Bóstwa osądził śmierć.

Chwała. Ten, który natury bezcielesnych ustawił jako Bóg, wcielił
się w Ciebie, Dziewico, przeto wybaw mnie, Twego sługę, z
cielesnego ataku żądz i cielesnego wzburzenia, Twoimi modlitwami.

I teraz. Rozbiłaś smutek Ewy rodząc Nowego Adama, który na
początku stworzył naturę Adama, przeto zniszcz także rękopis
moich grzechów, wyzwalając mnie z ataku bólów i żądz.

Także: Zaprawdę godne to jest. Trisagion i po Ojcze nasz troparion,
dalszy ciąg jak zwykle i rozesłanie.

W PONIEDZIAŁEK RANO,

po pierwszej recytacji Psałterza katyzmy rozrzewniające. Ton 2:

Jak fale morskie powstały na mnie nieprawości moje i jak statek na
głębi ja jeden pogrążam się przez liczne grzechy, lecz skieruj
mnie do cichej przystani pokuty, Panie, i zbaw mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Ja jestem niepłodnym drzewem, Panie, w ogóle nie przynoszę owoców
pokuty, lękam się zrąbania i boję się owego niegasnącego ognia,
przeto błagam Ciebie: Nawróć mnie przed tym nieszczęściem i zbaw
mnie.

Chwała, i teraz. Teotokion: Ty, która jesteś źródłem
miłosierdzia, Bogurodzico, uczyń nas godnymi zmiłowania. Wejrzyj na
lud, który zgrzeszył, okaż jak zawsze moc Twoją. W Tobie bowiem
nadzieję pokładając, wołamy do Ciebie: „Raduj się!”, tak jak
niegdyś Gabriel, wódz zastępów bezcielesnych.

Po drugiej recytacji Psałterza katyzmy poetyckie. Ton 2:

„Zmiłuj się nade mną”, rzekł Dawid, i ja do Ciebie wołam:
„Zgrzeszyłem, Zbawco, oczyść moje grzechy przez pokutę i zmiłuj
się nade mną”.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

„Zmiłuj się nade mną, Boże, zmiłuj się”, płakał Dawid nad
podwójnym grzechem, a ja nad mnóstwem grzechów wołam do Ciebie:
„On pościel zraszał łzami, a ja nie wylałem ani jednej łzy,
rozpaczam i modlę się: Zmiłuj się nade mną, Boże, w wielkim
miłosierdziu Twoim”.

Stichos: Przedziwny jest Bóg w świętych swoich, Bóg Izraela.

Ciebie, odziewającego niebo obłokami, święci mieli za szatę, w
świecie przecierpieli męki od nieprawych i zniszczyli oszustwo
bożków, ich modlitwami i nas wyzwól od niewidzialnego wroga,
Zbawco, i zbaw nas.

Chwała, i teraz. Teotokion: Ciebie uwielbiamy, Bogurodzico,
wołając: Raduj się, obłoku Niezachodzącej Światłości, który
nosiłaś w swoim łonie, Pana Chwały.

Po trzeciej recytacji Psałterza katyzmy. Ton 2:

Prosomion: Ty, która jesteś źródłem miłosierdzia, Bogurodzico.

Grzesząc świadomie i nieświadomie, w nocy i w dzień, gniewam
Ciebie, Chryste, jeden na ziemi moimi nieprawościami, jedyny łaskawy
i bezgrzeszny, nawróć i zbaw mnie modlitwami Twoich aniołów,
który przyszedłeś miłosierdziem wzywać grzeszników do pokuty.

Najświętsi bezcieleśni modlą się do Ciebie, Boga łaskawego i
Władcy, aby oszczędził nas w godzinie osądzenia i wybawił nas z
gorzkiej męki, złości biesów, omroczenia żądz i wszelkiego
odrzucenia, przybiegających z miłością do waszej opieki.

Chwała, i teraz. Teotokion: Bogurodzico, czysta Oblubienico
dziewicza, która bez nasienia zrodziłaś Władcę wszystkich, módl
się z aniołami do Niego, aby wybawił nas z wszelkiego
zakłopotania, dał rozrzewnienie i światłość duszom naszym, i
oczyszczenie grzechów, bowiem jedyna szybko nas wspomagasz.

Kanon rozrzewnienia do Pana naszego Jezusa Chrystusa i świętych Jego
męczenników,

mający akrostych: Obłok daj mi łez, Boże Słowo. Poemat Józefa.
Ton 2.

Pieśń 1

Hirmos: Chodźcie, ludzie, śpiewajmy pieśń Chrystusowi Bogu, który
rozdzielił morze i kierował ludem wyprowadzonym z niewoli egipskiej,
albowiem się wysławił.

Wcieliłeś się, Słowo, i przyszedłeś grzeszników wzywać do
pokuty, a nie sprawiedliwych, jak sam powiedziałeś, przyjmij mnie
bardzo grzesznego i zbaw mnie.

Ja jeden jestem zniewolony przez grzech, ja jeden otworzyłem drzwi
żądzom, Jedyny zmieniający na lepsze nawróciwszy mnie zbaw
miłosierdziem Twoim.

Męczennikom: Na Twoim Sądzie, Panie, nosząc korony stoją
cierpiętnicy, którzy zwyciężyli bezczelność Złego i wzbogacili
się nieśmiertelnością.

Męczennikom: Toczycie nam strumienie uzdrowień, cierpiętnicy,
które mocą Ducha Bożego zawsze wysuszają żądze toczące nasze
ciało.

Teotokion: Ty, która zrodziłaś Źródło niecierpiętliwości, mnie
zranionego żądzami ulecz Dziewico i wyrwij mnie z wiecznego ognia,
Jedyna obdarzona łaską przez Boga.

Drugi kanon ku czci świętych bezcielesnych aniołów,

mający akrostych: Śpiewam chwałę chórowi anielskiemu. Poemat
Teofana. Ton 2.

Pieśń 1

Hirmos: Nieprzetartą, niezwykłą, suchą morską ścieżką
wędrował wybrany Izrael, śpiewając: Panu śpiewamy, albowiem się
wysławił.

Węgle noszące Boga, rozpalane zorzą Twojej natury, bezcielesne
okazałeś wszystkie chóry, Ciebie Chrystusa sławiące jako
Wszechmocnego.

Moc niezniszczalności i chwałę zdobywszy nieśmiertelności,
aniołowie oświecają się przez zbliżenie do Ciebie, Chryste.

Objawiliście się jako noszący światłość, którzy pokazujecie
niematerialną i według natury przez obrazy przedstawiacie aniołowie
zmysłową czystość, Chryste.

Teotokion: Zastępy anielskie posługują przy Twoim nadprzyrodzonym
zrodzeniu, Dziewico, radując się, zrodziłaś bowiem ich Boga i
Pana.

Pieśń 3

Hirmos: Umocnij nas w Tobie, Panie, który drzewem uśmierciłeś
grzech, i Twoją bojaźń Twoją bojaźń daj sercom naszym,
śpiewającym Tobie.

Chryste, który zamieszkałeś w niezniszczalnym łonie, moją duszę
zniszczoną przez żądze odnów pokutą i okaż napełnioną zawsze
będącą Światłością.

Posłuchałem podstępnego wroga i uczyniłem każdy grzech,
szaleńczo zagniewałem Ciebie, Przyjacielu człowieka, jedynego
wielce miłosiernego.

Męczennikom: Krzyżem odgrodzeni niezwyciężeni rycerze i
męczennicy Zbawcy mężnie zniszczyli fałszywe umocnienia.

Męczennikom: Mocą Bożą umocniwszy naszą niemoc mężni
cierpiętnicy moc wroga wydali na ostateczną zgubę.

Teotokion: Mario, złota kadzielnico, rozpędź woń moich żądz i
umocnij mnie, chwiejącego się pod atakami okrutnego wroga.

Inny kanon.

Hirmos: Łuk potężnych skruszyłeś władzą Twoją, Chryste, i
mocą przepasałeś słabych.

Ty, który z natury jesteś nieśmiertelnym Bogiem, mądrze
działając łaską zastępy nieśmiertelne okazujesz.

Teraz z niezwykłym pragnieniem stojąc przed Chrystusem, módlcie
się aniołowie o zbawienie nas wszystkich.

Teotokion: Ten, który jest poza czasem, z Ciebie przyjął byt w
czasie, który sam jest Stwórcą czasu, Matko zawsze Dziewico.

Pieśń 4

Hirmos: Śpiewam Tobie, usłyszałem bowiem wieść od Ciebie, Panie,
i uląkłem się, idziesz bowiem do mnie, szukając mnie zbłąkanego,
przeto Twoje wielkie upokorzenie się dla nas wysławiam, wielce
miłosierny.

Wpadłem w brud grzechu i zagubiłem wyższe podobieństwo Boże,
Panie, lękam się męki, przeto oświeć moją pokorną duszę
pięknem pokuty.

Fałszywymi słowami Fałszywy wykradł mnie Ciebie, uczyniwszy sobie
pokarm ze mnie, Boże wszystkich, wyrwij mnie z jego złości i wezwij
mnie do wzorów pokuty.

Męczennikom: Wydawani na pokarm zwierzętom i paleni ogniem,
męczennicy, obdzierani ze skóry i rozrywani na części, mając
Chrystusa jako pomocnika nie wyrzekliście się Go, módlcie się do
Niego gorliwie za mnie nieszczęsnego.

Męczennikom: Jedną czcząc naturę, Trójcę zaś Osób, Bóstwo
niestworzone poznawszy wy męczennicy Chrystusa nie chcieliście
uczcić żadnego stworzenia i z tego powodu przecierpieliście
wszelkie męki.

Teotokion: Wcielając się w Twoje czyste łono i dobrowolnie
łącząc się z człowiekiem, Przeczysta, Pan przyjmuje
pokutujących, od dawna pogrążonych w grzechach, Twoimi modlitwami
zawsze ubłagany, Czysta.

Inny kanon.

Hirmos: Usłyszałem wieść od Ciebie, Panie, którą
wypowiedziałeś, głos wołającego w pustyni, albowiem zagrzmiałeś
nad licznymi wodami, świadcząc o Twoim Synu, będącym w pełni
Ducha, który zstąpił, i zawołaj: Ty jesteś Chrystus, Mądrość
Boża i Moc.

Jako orędowników przedstawiam Tobie bezcielesnych, których przyjmij
jako miłosierny i wybaw mnie z grzechów, Szczodry.

Zbliżając się do Rozumu sprawcy wszystkiego, Boże, umysły
oczyszczane oświecają się największym poznaniem.

Boże, upiększenie niebieskich zastępów, Bożym Duchem upiększeni
zachowane są bez zmiany.

Teotokion: Z oddali postrzegając Ciebie, Dziewico, Izajasz ogłosił
jako Boga wcielonego noszącą na swoim ręku.

Pieśń 5

Hirmos: Światłości Dawco i Stwórco wieków, Panie, skieruj mnie ku
światłości Twoich przykazań, bowiem oprócz Ciebie innego Boga nie
znamy.

Ty, który oświeciłeś oczy ślepego, oświeć moją oślepioną
duszę i umocnij ją ku czynieniu dobrych dzieł, aby do końca
znienawidziła sen lenistwa.

Jedyny Zbawco, ulecz moją zranioną duszę zaiste raną okropnego
grzechu, który dawno temu uleczyłeś rany wpadłego między
zbójców.

Męczennikom: Zgromadzenie czcigodnych cierpiętników zawstydziło
naradę nieprawych prześladowców przecierpiawszy różnorakie męki
i teraz ze świętymi zgromadzeniami aniołów zawsze raduje się.

Męczennikom: Gwiazdy niezwykłej jasności, zorze cierpliwości
rozlewające i dusze wiernych oświecające Duchem Bożym,
jaśniejącymi okazaliście się, męczennicy.

Teotokion: Jako niemowlę zrodziłaś nam Przedwiecznego Syna
mającego dwie wole i działania także dwa, jako człowieka zarazem i
Boga, przez wszystkich opiewana.

Inny kanon.

Hirmos: Węgiel objawił Izajaszowi, że Słońce zajaśnieje z
dziewiczego łona, dając zbłąkanym w ciemnościach oświecenie
służące poznaniu Boga.

W pobliżu Boskiej Osoby cherubini i serafini jaśniejąc
światłością, z unoszącymi się tronami na podobieństwo Boże
pozostałych oświecają (dwa razy).

Jako Dawca całej Światłości zwierciadło światłości Słowo
Boże doprowadziło Twoją zorzę z weselem i rozumem niezmiennie
przyjmujące.

Teotokion: Gabriel święty archanioł sfrunął z niebios zwiastując
Tobie, Oblubienico Boża, radość, która rozwiązałaś narzekanie
praojca.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Upadłem z powodu złości węża i leżę na łożu rozpaczy, ale Ty,
Chryste, który słowem podniosłeś paralityka, podnieś także mnie.

Atakowany jestem przez wichry węża i zatapiany falami grzechów,
zbaw mnie jak Piotra, Przyjacielu człowieka, Panie.

Męczennikom: Przekroczono granice natury, gdy przecierpieliście
męki ponad naturę, przeto staliście się, męczennicy, uczestnikami
dóbr przekraczających rozum.

Męczennikom: Jako mężni, jako piękni, jako czcigodni,
połączyliście się z twórcą dobra i piękna, zawsze módlcie się
za nami, chwalebni męczennicy.

Teotokion: Ze wszystkich pokoleń Stwórca wybrał Ciebie, Nieskalana,
piękno Jakuba, które umiłował i z Ciebie zajaśniawszy objawił
się.

Inny kanon.

Hirmos: Władco, usłyszawszy głos słów modlitewnych bolejącej
duszy, wybaw mnie z okropnych pokus, jedyny bowiem jesteś naszego
zbawienia przyczyną.

Boże, miejsca Twojej chwały początkowej światłości, Władco
Chryste, jaśniejącym rozpalani światłością, w zorzy
światłości wiecznie przebywacie (dwa razy).

Mocą Bożą umacniani serafini wołając głosy niemilknącymi
pieśń trójświętą, kierują nas ku czczeniu Bóstwa
Trójhipostatycznego.

Teotokion: Poprzysiągł dawno temu prawdę Dawidowi, jak rzekł Pan,
że przyjdzie z Twego łona, zrodziłaś bowiem, Dziewico,
Królującego niebem i ziemią.

Pieśń 7

Hirmos: Posągowi złotemu na polu Dura sławionemu, troje Twoich
dzieci odmówiło wykonani bezbożnego nakazu, wrzuceni zaś w środek
ognia zraszani śpiewali: Błogosławiony jesteś, Boże ojców
naszych.

Przez rozpustę myśli i ataki biesowskie napełniłem się wielkim
wstydem, byłem daleko od Twoich przykazań jak syn marnotrawny, teraz
zaś nawróciwszy się, wołam: Zgrzeszyłem jak on, nie pogardzaj
mną Jezusie, który ze względu na mnie wcieliłeś się.

Boże wszystkich, mieszkańców Niniwy z wyroku rodzącego śmierć
przez pokutę dawno temu wybawiłeś, tak samo jedyny Przyjacielu
człowieka moje serce skalane nierządem i teraz nawracające się,
wybaw z okropnych mąk.

Męczennikom: Okrutnie został zraniony złodziej, który nas chciał
zranić, błogosławieni Boży męczennicy, i pozostaje nieuleczony,
zaś wasze rany dla wszystkich wiernych stały się uleczeniem,
zranionych atakiem dawnego wroga.

Męczennikom: Nie ulękliście się ani okrutnych zwierząt, ani
pogróżek prześladowców, ani ognia, ani ran, ani siekącego miecza,
ani rozpalonych naczyń, ale jakby w obcych ciałach wszystko
przecierpieliście, wielcy męczennicy, przeto zostaliście
ukoronowani.

Teotokion: Twoje łono było mieszkaniem niematerialnej Światłości,
przeczysta Oblubienico Boża, Dziewico, Światłością Bożego
poznania odpędził bezbożność, któremu śpiewając wołamy:
Błogosławiony Bóg ojców naszych.

Inny kanon.

Hirmos: Dawno temu mędrcami okazali się młodzieńcy z powodu
łaskawego przyjęcia w duszy błogosławieństwa i ustami śpiewali:
Najwyższy ojców i nasz Boże, błogosławiony jesteś.

Wokół tronu niewypowiedzianej Twojej chwały zawsze radują się
niebieskie rozumy, śpiewając niemilknącymi ustami: Najwyższy
ojców i nasz Boże, błogosławiony jesteś (dwa razy).

Gdy ujrzały Ciebie zastępy anielskie na niebiosa wstępującego z
ciałem, otworzyły Tobie bramy nieba, śpiewając: Najwyższy ojców
i nasz Boże, błogosławiony jesteś.

Teotokion: Okazując Ciebie spełnieniem Zakonu i proroków, Dziewico,
Gabriel wołał: Oto Ty rodzisz, jedyna przez wszystkich opiewana,
Najwyższego ojców i naszego Boga błogosławionego.

Pieśń 8

Hirmos: Piec ognisty dawno temu w Babilonie płomienie rozdzielając,
z Bożego nakazu spalił Chaldejczyków, wiernych zaś zrosił,
śpiewających: Błogosławcie wszystkie dzieła Pańskie, Pana.

Wpadłem w sidła Złego i przez jego chytrość zostałem zniewolony,
i widząc mnie w wielkim zaniedbaniu oszust chwali się, a Ty wyrwij
mnie, który jesteś nawróceniem zbłąkanych, Szczodry.

Rozwiąż mnie, związanego nierozerwalnymi więzami żądz
cielesnych, który nierozwiązanych uwolniłeś z wiecznych więzów i
szybko skieruj mnie na ścieżki zbawienia, Chryste, Zbawco świata.

Męczennikom: Budowniczowie żądz na mnie pokornym całą złość
zaiste złożyli, ale podobni cierpieniom Chrystusa błogosławieni
męczennicy, wybawcie mnie z zepsucia.

Męczennikom: Nie zgięliście kolan przed bożkiem, w piec ran jak
dzieci wrzuceni byliście dawno temu i dzięki rosie Bożej
okazaliście się niespalonymi, chwalebni męczennicy, śpiewając
Chrystusowi na wieki.

Teotokion: Osłabłą przez liczne ataki złego nieszczęsną moją
duszę, Bogurodzico, leczącymi Twymi modlitwami uczyń zdrową,
Dziewico, abym sławił Ciebie na wszystkie wieki.

Inny kanon.

Hirmos: Podobni do złota byli po trzykroć błogosławieni
młodzieńcy i widząc niezmienny, i żywy obraz Boży pośród
płomieni wołali: Powołane do bytu niech śpiewa Panu całe
stworzenie i wywyższa na wszystkie wieki.

Podobieństwem Twojej łaskawości uczyniłeś aniołów głoszących
Twoją mocą spełnienie Słowa i pomagający wszystkim wiernym
wołać: Powołane do bytu niech śpiewa Panu całe stworzenie i
wywyższa na wszystkie wieki.

Bożymi cnotami upiększyłeś niebieskie życie, hierarchię
świętych aniołów, oświecając ich, Tobie Chryste wołających:
Powołane do bytu niech śpiewa Panu całe stworzenie i wywyższa na
wszystkie wieki.

Radując się świetliście zaśpiewajmy niewyczerpanie Boży śpiew
bezcielesnych i Władcę błogosławiąc pieśń wspólnie z nimi
zaśpiewajmy: Powołane do bytu niech śpiewa Panu całe stworzenie i
wywyższa na wszystkie wieki.

Teotokion: Sprawiedliwość, która mądrze wszystkimi rządzi, godnie
umiłowała Ciebie nieskalaną i przeczystą Dziewicę, w
niewypowiedziany sposób wcielając się w Ciebie, najświętsza
Bogurodzico, którą wysławiamy, niech śpiewa Panu całe stworzenie
i wywyższa na wszystkie wieki.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Od Boga Bóg Słowo w niewypowiedzianej mądrości przyszedł
odnowić Adama, który przez pokarm okrutnie upadł w zniszczalność,
Bóg niewypowiedzianie wcielił się w świętą Dziewicę ze względu
na nas, wierni, przeto jednomyślnie uwielbiajmy Go w pieśniach.

Oto czas działania, dlaczego bezrozumnie śpisz, duszo, w głębokiej
rozpaczy? Powstań, łzami oświeć swoją świecę, czuwaj, zbliża
się Oblubieniec dusz, nie spóźniaj się, abyś nie pozostała przed
zamkniętymi drzwiami Bożymi.

O, jakże straszny jest Twój Sąd, okazujący wszelki czyn nagim
przed aniołami i ludźmi! O, jakże okrutny wyrok, który chcesz
wydać na grzeszników! Wybaw mnie od niego, Chryste, przed końcem
dając mi łzy nawrócenia.

Męczennikom: Naznaczywszy się krwią Bożego Baranka i Pasterza
chwalebni Boży cierpiętnicy zabijani radowali się jak łagodne
baranki i teraz cały święty Kościół pierworodnych zaiste
oświecają na niebiosach.

Męczennikom: Słonecznymi jaśnieniami jako światła okazujecie
się, promieniami waszych cierpień oświecacie każdą duszę i
mężnie odpędzacie wszelką ciemność oszustwa, cierpiętnicy,
przeto godnie jesteście z wiarą błogosławieni.

Teotokion: Oszczędź mnie, Panie, oszczędź, gdy chcesz sądzić, i
nie osądź mnie w ogień, ani w zapalczywości Twojej nie oskarżaj
mnie, błaga Ciebie za nami Dziewica, która Ciebie urodziła,
Chryste, mnóstwo aniołów i zgromadzenie męczenników.

Inny kanon.

Hirmos: Cały jesteś pragnieniem, cały słodyczą, Słowo Boże,
Synu Dziewicy, Boże bogów, Panie, ze świętych najświętszy,
przeto wszyscy Ciebie z Twą Rodzicielką uwielbiamy.

Ubrani w białe szaty objawili się aniołowie mający świetliste
oblicza, mówiąc Bożym uczniom o Twoim powtórnym przyjściu,
Chryste, z nimi Ciebie wszyscy błogosławiąc uwielbiamy (dwa razy).

Jako dobroczyńca wszelkiej duchowej natury najpierw stwarzasz
światłość drugiej zorzy ze względu na niezwykłą łaskawość,
przeto Ciebie wszyscy błogosławiąc uwielbiamy.

Teotokion: Poznając Twoje świetliste dziewictwo, Przeczysta, i
dziwiąc się, radość przyniósł Tobie Boży arcystrateg, przeto
Ciebie wszyscy jako Bogurodzicę uwielbiamy.

Także: Zaprawdę godne to jest, pokłon, ektenia, fotagogikon i
reszta jak zwykle.

Na stichownie stichery rozrzewniające, ton 2:

Myśląc o uczynionych przeze mnie okropnych czynach nieprzyzwoitych,
przybiegam do Twoich łask naśladując celnika, płaczącą
nierządnicę i syna marnotrawnego, przeto przypadam do Ciebie,
Miłosierny, zanim mnie osądzisz, oszczędź mnie, Boże, i zmiłuj
się nade mną.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Odrzuć moje nieprawości, Panie zrodzony z Dziewicy, i oczyść moje
serce, czyniąc je świątynią świętego Twego Ducha, nie odrzucaj
mnie od Twego oblicza, który masz niezmierzone wielkie miłosierdzie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Za Chrystusa ucierpieliście aż do śmierci, o cierpiętnicy
męczennicy, dusze bowiem macie na niebiosach w ręku Bożym i po
całym świecie czczone są wasze relikwie, kapłani kłaniają się i
ludzie wszyscy, radując się zgodnie wołają: Snem czcigodnym jest
przed Panem śmierć Jego sprawiedliwych.

Chwała, i teraz. Teotokion: W Tobie złożyliśmy nadzieję,
Bogurodzico, i jej nie stracimy, wybaw nas ze wszystkich
nieszczęść, pomocy wątpiących, i rozbij narady wrogów, Ty bowiem
jesteś naszym zbawieniem, błogosławiona.

Także: Dobrze jest wyznawać Pana. Trisagion. Po Ojcze nasz troparion
i ektenie. Także pierwsza godzina, zwykłe psalmy i rozesłanie.

W poniedziałek na Liturgii Błogosławieństwa. Ton 2:

Stichos: Błogosławieni czyniący pokój, albowiem oni synami Bożymi
będą nazwani.

Słowa łotra przynosimy Tobie i modlimy się: Wspomnij nas, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Zbaw mnie, Panie Boże, i uczyń wspólnikiem cząstki tych, którzy z
całej duszy Ciebie umiłowali.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Wszystkie zastępy niebieskie z bojaźnią służą Tobie jako Bogu,
ich modlitwami zbaw nas.

Stichos: Radujcie się i weselcie, albowiem zapłata wasza obfita jest
w niebiosach.

Orężem walki zwyciężyliście wraże pułki, cierpiętnicy, i
zostaliście przyniesieni Bogu.

Chwała. Zastępy duchowe czczą z rodzajem ludzkim Trójcę prostą,
jednej natury Bóstwo.

I teraz. Przeczysta Władczyni, która bez nasienia zrodziłaś Boga,
módl się do Niego, aby nas zbawił.

