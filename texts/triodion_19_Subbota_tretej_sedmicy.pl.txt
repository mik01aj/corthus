W sobotę trzeciego tygodnia postu,

na jutrzni troparion na Alleluja: Apostołowie, męczennicy i prorocy.
Chwała. Wspomnij, Panie.

I teraz. Matko święta. Po pierwszej recytacji Psałterza mówimy katyzmy
męczennikom

z Oktoechosu, trzy wypadającego tonu i teotokion. Po drugiej recytacji
Psałterza mówimy katyzmę poetycką zmarłym, ton 5: Zbawicielu nasz, daj
Twoim sługom odpoczynek ze sprawiedliwymi.

Chryste Boże, który z Dziewicy zajaśniałeś światu. Na ten temat
wskazówki są

w poprzedniej sobocie. I czytanie Heksameronu. Śpiewamy zaś kanon z
Menei i świętego patrona monasteru oraz czwórpieśń, według ich
porządku. Tu nie recytujemy: Śpiewajmy Panu,

a jedynie mówimy hirmos Menei. Czwórpieśń, która ma akrostych: Śpiewa
to Józef.

Poemat kyr Józefa. I recytujemy pieśni biblijne. Ton 4:

Pieśń 6

Hirmos: Przyszedłem na głębiny morskie i zatopiła mnie burza licznych
grzechów, ale jako Bóg z głębiny wyprowadź życie moje, wielce
miłosierny.

Serca pobożnych napójcie krwawymi kroplami, zaś pułki niegodziwych
zatopcie w nich, godni chwały cierpiętnicy.

Wysławiwszy swymi członkami Władcę wszystkich, teraz nieustannie
jesteście wysławiani, będąc chwałą wiernych, cierpiętnicy, i wielkimi
wspomożycielami.

Zmarłym z wiarą, których położyłeś w przepastnej jamie, daj pokój,
Słowo, dla modlitw świętych cierpiętników, i przebaczenie grzechów.

Teotokion: Gdy Ciebie wysławimy niemilknącymi głosami, Dziewico,
przyjmij te nasze głosy i przyjąwszy wybłagaj u Twego Syna
oczyszczenie win.

Inny kanon kyr Teodora. Ton 8:

Hirmos: Przyjmij mnie, Przyjacielu człowieka, ogarniętego przez liczne
grzechy i przypadającego do zmiłowań Twoich, jak proroka Pańskiego, i
zbaw mnie.

Teraz jest uroczystość męczenników, zbiegnijmy się i uwielbiając ich
czcigodne cierpienia, zaśpiewajmy Chrystusowi, który ich ukoronował.

Rozpalani Bożą miłością Chrystusową przechodziliście przez płonące
węgle jak po rosie, wysławiając Go, błogosławieni męczennicy.

Chwała. Triadikon: Ciebie, Trójco niemająca początku i Boska jedności,
śpiewam Światłość i Światłości, Życie i Życia, Rozum, Słowo, Ducha
Świętego, Jedynego Boga.

I teraz. Teotokion: Z Twego korzenia, z czcigodnej Dziewicy zajaśniał
kwiat życia, zbawiający świat Chrystus Bóg, raduj się, Praojcze Jesse.

Stichos: Przedziwny jest Bóg w świętych swoich, Bóg Izraela.

Nie ulękliście się ognia, miecza i śmierci, zachowaliście wyznanie
zbawienia, błogosławieni, umacniani przez Chrystusa.

Stichos: Dusze ich zamieszkają w miejscu szczęśliwości.

Wśród zmarłych wolny jako Przywódca życia i śmierci, Ty daj odpoczynek
tym, których przyjąłeś, i umieść ich w Twoich przybytkach, Przyjacielu
człowieka.

Katabasja: Przyjmij mnie, Przyjacielu człowieka, ogarniętego przez
liczne grzechy i przypadającego do zmiłowań Twoich, jak proroka
Pańskiego, i zbaw mnie.

Kontakion, ton 8: Ze świętymi daj odpoczynek, Chryste, duszom zmarłych
Twoich sług, gdzie nie ma cierpień, smutku i westchnień, lecz życie
nie mające końca.

Ikos: Sam jeden jesteś nieśmiertelny, który stworzyłeś i
ukształtowałeś człowieka, jesteśmy bowiem śmiertelni i z ziemi
stworzeni, i do tejże ziemi powrócimy, jak rozkazałeś. Ty, który mnie
stworzyłeś, rzekłeś do mnie, że jestem ziemią i do ziemi powrócę,
dokąd pójdziemy wszyscy ludzie. Nadgrobny czyniąc płacz śpiewamy
pieśń: Alleluja.

Pieśń 7

Hirmos: Trzej młodzieńcy w Babilonie nakaz prześladowcy uznawszy za
brednie, pośród płomienia śpiewali: Błogosławiony jesteś, Boże ojców
naszych.

Do kogoż zaiste upodobniłaś się, duszo, lubiąc bezsensowne żądze? Kogo
chciałaś przewyższyć w grzechach? Zawołaj do Chrystusa: Zbaw mnie,
Łaskawy!

Módlcie się, święci, gorliwie do spoczywającego w świętych, aby w tych
świętych dniach uświęcił myśli wszystkich pobożnych.

Najwyższy, bogaty w miłosierdzie i łaskawy, daj Twoim zmarłym sługom
przebaczenie, przyłączając ich do chórów sprawiedliwych, jako
Przyjaciel człowieka.

Teotokion: Zrodziłaś poza prawami natury Stworzyciela, który stał się
człowiekiem, Czysta. Módl się do Niego, aby teraz wzgardził grzechami
i nieprawościami wszystkich.

Inny hirmos: Przez anioła dzieci z ognia wybawiłeś.

Okazałeś pamięć czcigodnych męczenników, radość Twego Kościoła i
pociechę duchową: Błogosławiony jesteś na wieki, Panie Boże ojców
naszych.

Nie kłamiemy Tobie, Chryste, ani nie wyrzekamy się, śpiewając
męczennikom, którzy wśród cierpień zadziwili nieprawych sędziów:
Błogosławiony jesteś na wieki, Panie Boże ojców naszych.

Chwała. Triadikon: W Trzech Osobach czcimy jedną naturę, Ojca i Syna,
i Ducha, proroczo wołając: Błogosławiony jesteś na wieki, Panie Boże
ojców naszych.

I teraz. Teotokion: Jak rodzisz jako Matka i jesteś Dziewicą? Ja Boga
zrodziłam, nie pytaj mnie o sposób, co bowiem zechce, to czyni, woła
Boża Dziewica.

Stichos: Ku świętym, którzy są na ziemi Jego, Pan całą wolę swą
cudownie nakłoni.

Wybrany przez Boga chórze męczenników, pozwól Twoim sługom pokłonić
się Bożemu i życiodajnemu krzyżowi Zbawcy.

Stichos: Błogosławieni, których wybrałeś i przyjąłeś, Panie.

Skarbnico życia, Królu nieśmiertelny, który wybrałeś Twoje sługi w
wierze i nadziei, uczyń ich godnymi Twego życia wiecznego.

Katabasja: Przez anioła dzieci z ognia wybawiłeś i huczący piec
przemieniłeś na rosę, błogosławiony jesteś, Boże ojców naszych.

Pieśń 8

Hirmos: Wybawco wszystkich wszechmocny, pośród płomieni przyszedłeś
zraszając wielbiących Ciebie i nauczyłeś ich śpiewać: Wszystkie dzieła
błogosławcie, śpiewajcie Panu.

Idąc z nieznającą lęku mądrością do bolesnych trudów, podjęliście
cierpienia ciała, męczennicy, i przeszliście do bezbolesnej słodyczy,
a teraz łagodzicie wszelką boleść serca.

Boży męczennicy, którzy rzeczy zniszczalne zamieniliście na wyższe,
mnie, zniszczonego przez żądze cielesne, zbawcie przez post i
gorliwymi modłami ubłagajcie Boga wszystkich.

Modlitwami Twoich męczenników, Chryste, ześlij wszystkim Twoje
miłosierdzie, i tym, którzy z tego życia odeszli do Ciebie,
Miłosiernego, daj odpuszczenie grzechów i Boży odpoczynek.

Teotokion: Zrodziłaś Boga Bezgrzesznego, przeto nasze grzechy zniszcz
Twymi macierzyńskimi modlitwami, Bogurodzico, i zbaw wołającego:
Błogosławcie Pana wszystkie dzieła Pańskie.

Inny hirmos: Krasomówcze dzieci w piecu.

Przecierpieliście męki spalającego ognia jak zroszenie, cierpiętnicy,
z radością wzywaliście: Błogosławcie Pana dzieła Pańskie.

W Bogu zwyciężywszy oszustwo wojownicy pułku męczenników zwycięsko
wzywały: Błogosławcie Pana dzieła Pańskie.

Błogosławimy Ojca i Syna, i Świętego Ducha, Pana.

Pokłońmy się Ojcu z Synem i Najświętszemu Duchowi, wszyscy wiernie
zawołajmy: Trójco, któraś jest jednością, zbaw dusze nasze.

I teraz. Teotokion: Ty okazałaś się Dziewicą i Matką, rodząc bez męża
Boga wszystkich, Najczcigodniejsza, módl się do Niego, aby zbawił
sługi Twoje.

Stichos: Przedziwny jest Bóg w świętych swoich, Bóg Izraela.

Modlitwami cierpiętników pozwól Twoim sługom pokłonić się i ujrzeć z
Twojej łaskawości, Chryste Zbawco, życiodajny krzyż.

Stichos: Dusze ich zamieszkają w miejscu szczęśliwości.

Ty, który zniszczyłeś władzę śmierci przez Twoje powstanie z martwych,
daj zmarłym odpoczynek z Twoimi wybranymi, aby chwalili Ciebie, Pana.

Chwalimy, błogosławimy i kłaniamy się Panu, śpiewając i wywyższając Go
na wieki.

Katabasja: Krasomówcze dzieci w piecu ognistym płomień zdeptały,
śpiewając: Błogosławcie Pana dzieła Pańskie.

Pieśń 9

Hirmos: Ewa słabością nieposłuszeństwa sprowadziła klątwę, Ty zaś
Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Umocniwszy myśli na duchowym i niezmiennym kamieniu, cierpiętnicy,
zwyciężyliście wszystkie wrogie podstępy, przeto mnie, odrzuconego
przez żądze niszczące duszę, waszymi modlitwami umocnijcie w Bogu.

Zaiste Boże i jaśniejące zgromadzenie męczenników, módl się w czasie
wstrzemięźliwości do najłaskawszego Władcy, aby dał nam wszystkim
przebaczenie grzechów i wieczną radość.

Przyjacielu człowieka, jedyny łaskawy, sługi Twoje zmarłe w nadziei
zmartwychwstania, uczyń godnymi wspólnoty z Twoją niewypowiedzianą
wieczną Światłością i pokarmu rozkoszy, abyśmy z bojaźnią Ciebie
wysławiali.

Teotokion: Mieszkaniem Światłości było Twoje najświętsze łono,
Najczystsza, przeto z wiarą wołam do Ciebie: Oświeć źrenicę mojej
duszy i pokaż prawą ścieżkę, Ciebie zawsze błogosławiącemu.

Inny hirmos: Uwielbiamy Ciebie, Matkę Boga.

Czynimy pamięć męczenników, wierni, abyśmy stali się uczestnikami ich
chwały, wysławiając ich cierpiętnicze wysiłki.

Waszego męstwa bardzo bały się zwierzęta, wygasał ogień i kruszyły się
łuki, w was przedziwny jest Bóg, cierpiętnicy.

Chwała. Triadikon: Naturo niemająca początku, Trójhipostatyczna
jedności, Ojcze, Synu i Duchu Święty, Światłości i Życie, Najświętsza
Trójco zachowaj wysławiających Ciebie.

I teraz. Teotokion: Błogosławimy Ciebie, Boga Izraela, który z
Dziewicy objawił się światu, i podniósł róg naszego zbawienia.

Stichos: Ku świętym, którzy są na ziemi Jego, Pan całą wolę swą
cudownie nakłoni.

Orędownicy świata, cierpiętnicy Chrystusowi, waszymi modlitwami
pozwólcie wszystkim zobaczyć Jego krzyż i pokłonić się.

Stichos: Błogosławieni, których wybrałeś i przyjąłeś, Panie.

Tam, gdzie wycieka źródło życia, Synu Boży, i nawiedzenie Światłość
Twego oblicza, umieść tych, którzy odeszli do Ciebie.

Katabasja: Uwielbiamy Ciebie, Matkę Bożą, i sławimy Ciebie,
Bogurodzico Dziewico, albowiem zrodziłaś Zbawcę naszych dusz.

Także: Zaprawdę godne to jest. Fotagogikon: Niebo gwiazdami. Chwała.
Żywym. I teraz. Teotokion: Słodycz aniołów. Jeśli chodzi o psalmy
pochwalne, to wskazówki patrz w drugą niedzielę postu. Także: Dobrze
jest i pierwsza godzina z rozesłaniem.

Na Liturgii typika tonu, prokimenon dnia i za zmarłych. Lekcja z Listu
do Hebrajczyków, perykopa 225. Druga za zmarłych. Alleluja, ton 6.
Ewangelia według Marka, perykopa 8. I za zmarłych. Koinonikon dnia i
drugi za zmarłych.
