W NIEDZIELĘ WIECZOREM,

do: Panie, wołam do Ciebie, dodajemy stichery pokutne, utwór
Józefa, ton 6:

Prosomion: Anielskie moce.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Daj mi łzy pokuty, Zbawco, skruszonemu w myślach, abym obmył
skalanie duszy mojej, którą skalałem czyniąc rzeczy nieprawe
każdej godziny, błagam chóry anielskie i Ciebie, która Boga
zrodziłaś, oraz Twoją przyjaźń do człowieka.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Idź, o duszo, kajaj się w licznych grzechach, które popełniłaś w
życiu, i módl się z westchnieniami i łzami do mnóstwa zastępów
niebieskich, abyś otrzymała czas pokuty i nie została porąbana jak
niepłodny figowiec oraz wrzucona w ogień gehenny.

Stichos: Od straży porannej do nocy, od straży porannej niech Izrael
ma nadzieję w Panu.

Żadnego przykazania Twego na ziemi nie przestrzegałem, jakże więc
zjawię się przed Tobą zasiadającym na tronie, oskarżającym i
sądzącym wszystko, co uczyniłem świadomie i nieświadomie, Chryste
mój, przeto wołam do Ciebie: Modlitwami Twoich sług zbaw mnie,
marnotrawnego.

Także z Menei stichery ku czci świętego. Jeśli nie ma Menei, to
inne stichery ku czci świętych niebieskich bezcielesnych aniołów,
ton 6:

Prosomion: Po trzech dniach zmartwychwstałeś.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Anielskie moce, Chryste, stoją przed tronem Twoim, modląc się za
rodzaj ludzki, przeto ich modlitwami pokój wszystkim daj i ukróć
zuchwałość pogan.

Stichos: Chwalcie Pana wszystkie narody, wysławiajcie Go wszyscy
ludzie.

Wokół tronu Króla wszystkich zawsze weselące się wszystkie
zastępy anielskie, chrońcie nas, z wiarą was przyzywających i
wybawcie z cierpień.

Stichos: Albowiem miłosierdzie Jego umocnione jest nad nami, i prawda
Pańska trwa na wieki.

Ojciec, który jest nad wszystkimi Bogiem, jedyne Słowo i Duch, moce
niebieskich rozumów, niematerialnych śpiewaków do trójsłonecznej
chwały swojej doprowadził.

Chwała, i teraz. Teotokion: Słowo współniemające początku z
Ojcem i Duchem, poczęłaś w łonie wraz z głosem archanioła,
Bogurodzico, okazując się przewyższającą cherubinów, serafinów
i trony.

Także: Pogodna Światłości. Prokimenon dnia, oraz: Pozwól, Panie,
w wieczór ten.

Na stichownie stichery pokutne, ton 6:

W budzącym bojaźń przyjściu Twoim, Chryste, obyśmy nie
usłyszeli: „Nie znam was”. Nadzieję bowiem w Tobie, Zbawco
złożyliśmy, chociaż Twoich przykazań nie zachowaliśmy z powodu
niedbalstwa naszego, lecz oszczędź dusze nasze, prosimy Cię.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Pokuty nie zdobyłem, ani też łez, przeto błagam Ciebie, Chryste
Boże, przed końcem nawróć mnie i daj rozrzewnienie, abym wybawił
się z męki.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennicy Twoi, Chryste, nie wyrzekli się Ciebie, nie odstąpili od
przykazań Twoich, dla ich modlitw zmiłuj się nad nami.

Chwała, i teraz. Teotokion: Jak archanioł zaśpiewajmy, wierni,
niebieskiej arce i bramie zaiste zapieczętowanej: Raduj się, przez
którą wyrósł nam Zbawca wszystkich, Chrystus, Dawca życia i Bóg,
zrzucił prześladowców, Władczyni, bezbożnych wrogów naszych,
ręką Twoją, Przeczysta, nadziejo chrześcijan.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W NIEDZIELĘ NA POWIECZERZU,

Kanon do Najświętszej Bogurodzicy. Ton 2.

Pieśń 1

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, wołał: Bogu zwycięską
pieśń śpiewajmy.

Rozum mój obłokiem żądz zabiłem, Czysta, zapal mi Światłość,
która zrodziłaś Syna, Światłość Ojca, Przeczysta, abym
zaśpiewał Tobie.

Jak Gabriel przyjdźcie, wierni, do Dziewicy i zaśpiewamy bogobojnie
z duszy: Zaiste upiększona, Czysta, która zrodziłaś radość:
Raduj się, Przeczysta.

Chwała. Ty, która przed wiekami z Ojca zrodzonego, Przeczysta, w
czasach ostatecznych w łonie nosząc Syna bez cierpień zrodziłaś,
zarazem Boga i człowieka.

I teraz. Boga zrodziłaś jedynego bez zniszczenia i Dziewicą
pozostałaś po zrodzeniu, jak i przed zrodzeniem, Przeczysta, przeto
śpiewamy Tobie, wierni: Raduj się.

Pieśń 3

Hirmos: Nie ma świętego jako Ty, Panie Boże mój, któryś
podniósł róg wiernych Twych, Łaskawy, i umocniłeś nas na opoce
wyznania Twego.

Nie ma nieskalanej jak Ty, przeczysta Bogurodzico, która zrodziłaś
Stworzyciela i Władcę wszystkich, przeto Tobie wszyscy wierni z
dziękczynieniem wołamy: Raduj się.

Przeraża mnie wzburzenie okropne żądz, Czysta, i liczne upadki moje
rzucają mnie w głębię zaiste zła, podaj mi dłoń, Czysta, i
wybaw mnie.

Chwała. Zniszcz ciemność moich grzechów, Dziewico, i oświeć
Światłością beznamiętne życie niewypowiedziane, Czysta, która
zrodziłaś Słońce niedostępne.

I teraz. Oczyściwszy mnie ogniem bojaźni Bożej z grzechów i
skalania, Dziewico, przyoblecz w świetlistą szatę cnoty i połącz
z chórami świętych.

Pieśń 4

Hirmos: Chrystus moją mocą, Bóg i Pan, śpiewa i głosi Boży
Kościół, i z czystym sercem weseli się w Panu.

Ty, która zrodziłaś Światłość, zniszcz ciemność licznych
moich grzechów Twoją zorzą, nieskalana Władczyni, przez którą
wiernym zajaśniało Słońce Sprawiedliwości.

Nadzieję mojej niemocy przedkładam Tobie teraz, Przeczysta, obym nie
odszedł od Ciebie bez pomocy i otrzymawszy zbawienie śpiewał Tobie.

Chwała. Obfite zmiłowania Twoje daj nam, Przeczysta, z wiarą i
miłością przybiegającym do Twojej świątyni, i wybaw nas z
wszelkich pokus i nieszczęść.

I teraz. W Tobie, Przeczysta, zamieszkało Słowo, wybawiając świat
z bezsensownych żądz, Władczyni, i czyniąc godnymi królestwa
niebieskiego śpiewających Tobie.

Pieśń 5

Hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie,
Słowo Boże, prawdziwego Boga, i wołam z ciemności grzechu.

Bożą zorzą, zajaśniałą z Twego łona oświeć moją duszę
śpiącą w ciemności, Dziewico, i rozpędź mgłę grzechów,
oświecając mnie Twoją Światłością.

Duszę moją ulecz, która wpadła między zbójców, Dobra,
miłosiernie kapiąc olej i wino łaskawości Twojej, rozum dając mi.

Chwała. Nasze cielesne i duchowe słabości ulecz, przybiegających
do Ciebie, opiewana przez wszystkich, jesteś bowiem mocą
przybiegających pod opiekę Twojej modlitwy, Bogurodzico.

I teraz. Boży Duch Święty zamieszkał w łonie Twoim, najświętsza
Czysta, i ocieniwszy Ciebie okazał domem Trójcy, z woli Ojca Słowo
poczęłaś i zrodziłaś.

Pieśń 6

Hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Rozpędź ciemność nieszczęsnej duszy mojej i światłością
oświeć mnie, Przeczysta, która zajaśniała z Twego łona i
oświeciła całą ludzkość.

Wybaw mnie z ataku widzialnych i niewidzialnych wrogów, Czysta, daj
mi władczą pomoc Twego wspomożenia, do Ciebie bowiem teraz
przybiegłem, Dziewico.

Chwała. Ten, który wszystko stworzył, w czasach ostatecznych w
święte Twoje łono wcielił się i podniósł ludzką naturę,
okropnie upadłą od Adama, i świat odnowił.

I teraz. Świętych aniołów piękno śpiewa Tobie i ja modlę się,
Nieskalana, abyś zabrała ode mnie nieprzyzwoite marzenia biesów,
serce moje zachowując w ciszy.

Także: Panie, zmiłuj się, trzy razy. Chwała, i teraz.

Katyzma poetycka, ton 6:

Ataki wrogów walczą z dziedzictwem Twoim, Władczyni czysta, zniszcz
ich podstępy i zrzuć na ziemię pełną pychy chełpliwość, Ty
bowiem jesteś wspomożycielką tych, którzy z wiarą modlą się do
Ciebie.

Pieśń 7

Hirmos: Anioł uczynił piec rosę rodzącym dla sprawiedliwych
młodzieńców, Chaldejczyków zaś spalał z woli Bożej,
przekonując prześladowcę do zawołania: Błogosławiony jesteś,
Boże ojców naszych.

Oświeciwszy mnie, pozostającego w ciemności niewiedzy,
Światłością niedostępną, Przeczysta, skieruj ku Światłości,
abym z wiarą śpiewał pobożnie Synowi Twemu: Błogosławiony Bóg
ojców naszych.

Omroczony obłok zabierz od duszy mojej, Bogurodzico, oświeciwszy
Światłością Stwórcy wszystkich, jesteś bowiem mieszkaniem
Światłości przedwiecznej, która z Ojca zajaśniała.

Chwała. Przychyl się do naszych modlitw, czysta Bogurodzico,
modlitwą miłosiernie podnieś do Boga i uczyń Go miłosiernym dla
nas, zawsze w Tobie nadzieję mających.

I teraz. Mnie, skalanego złymi żądzami, oczyszczenie daj, Czysta,
krople łez obmywających wstyd grzechu mego, źródło skalania.

Pieśń 8

Hirmos: Z płomienia sprawiedliwym rosę wytoczyłeś i ofiarę
sprawiedliwego wodą spaliłeś, wszystko bowiem czynisz, Chryste, co
tylko zechcesz, Ciebie wywyższamy na wieki.

Ty, która Władcę wszystkich ciałem zrodziłaś, wyrwij mnie z
przemocy żądz, Dziewico, i Stwórcy wszystkich oddaj z miłością,
śpiewającego na wszystkie wieki.

Mnie, leżącego na łożu boleści, nawiedzeniem Twoim podnieś,
Dziewico, dając mi zdrowie cielesne i duchowe, opiewającemu
Chrystusa na wieki.

Chwała. Żądz moich płomień wygaś rosą modlitw Twoich,
Władczyni, i wybaw mnie, jak dawno temu Syn Twój wybawił dzieci
wywyższające Go na wieki.

I teraz. Nie lękam się lżenia przez wroga, w Tobie mając nadzieję
mego oczekiwania, zawsze bowiem wspomagasz wybawiając z nieszczęść
Ciebie wysławiających.

Pieśń 9

Hirmos: Boga ludzie nie mogą widzieć, na Niego nie śmieją patrzeć
zastępy aniołów. Przez Ciebie, Najczystsza, objawiło się ludziom
Słowo wcielone, które wywyższając z wojskami niebios Ciebie
wysławiamy.

Ze zła wszelakiego wybaw do Ciebie przybiegającego z wiarą,
Dziewico przeczysta, i zdrowie daj mi oraz wybawienie z okropieństw,
który przybiegłem pod opiekę Twoją, Dziewico, abym słowami
dziękczynienia zawsze sławił Ciebie.

Klątwę smutku rozwiązałaś, Czysta, i radość wytoczyłaś
światu przez zrodzenie Twoje, rodząc Źródło błogosławieństw,
przeto wysławiając Ciebie, opiewaną przez wszystkich, wszyscy
wierni dziękczynnie zawsze wielbimy Ciebie.

Chwała. Przybytkiem Światłości z Ojca zajaśniałej przed
wszystkimi wiekami było łono Twoje, Bogurodzico opiewana przez
wszystkich, przeto Ciebie, Bogurodzico, wszyscy sławimy, uwielbiając
Syna Twego i Boga.

I teraz. Syna przedwiecznego zajaśniałego z Ojca zrodziłaś w
czasie, jedyna Czysta, przez zstąpienie Ducha Bożego, przeto Ciebie,
Przeczysta, jako Bogurodzicę nieznającą męża wszyscy językiem i
sercem wyznajemy.

Także: Zaprawdę godne to jest, i pokłon. Trisagion. Po: Ojcze nasz,
troparion, ciąg dalszy i rozesłanie.

W PONIEDZIAŁEK RANO,

po pierwszej recytacji Psałterza katyzmy poetyckie pokutne, ton 6:

Myślę o dniu budzącym bojaźń i płaczę nad złymi mymi czynami,
jak bowiem odpowiem nieśmiertelnemu Królowi? Z jaką odwagą
spojrzę na Sędziego, ja marnotrawny? Łaskawy Ojcze, Synu
Jednorodzony i Duchu Święty, zmiłuj się nade mną.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

W dolinie płaczu, na miejscu, które wyznaczyłeś, gdy zasiądziesz,
aby sprawować sprawiedliwy Sąd, o Miłosierny, nie oskarżaj moich
ukrytych czynów, ani nie zawstydź mnie przed aniołami, lecz
oszczędź mnie, Boże, i zmiłuj się nade mną.

Chwała, i teraz. Teotokion: Chwalebną Bożą Matkę, bardziej
świętą od świętych aniołów, nieustannie opiewamy sercem i
ustami, wyznając Ją jako Bogurodzicę, która zaiste zrodziła Boga
wcielonego i modli się nieustannie za dusze nasze.

Po drugiej recytacji Psałterza katyzmy poetyckie, ton 6:

Zmiłuj się nad nami, Panie, zmiłuj się nad nami, żadnego bowiem
usprawiedliwienia nie mając, tę oto modlitwę do Ciebie, jako
Władcy, grzeszni zanosimy: Zmiłuj się nad nami.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Panie, zmiłuj się nad nami, w Tobie bowiem mamy nadzieję, nie
bądź na nas bardzo zagniewany, nie pamiętaj też naszych
nieprawości, ale wejrzyj i teraz na nas w Twojej łaskawości, i
wybaw nas od wrogów naszych, Ty bowiem jesteś Bogiem naszym, a my
Twoim ludem, wszyscy dziełem Twoich rąk, i Twego imienia wzywamy.

Stichos: Przedziwny jest Bóg w świętych swoich, Bóg Izraela.

Światłość sprawiedliwym zawsze świeci, bowiem od Ciebie
oświecają się, jaśnieją jak światła, świecznik niewiernych
wygasiwszy, ich modlitwami, Zbawco nasz, oświeć świecznik mój,
Panie, i zbaw mnie.

Chwała, i teraz. Teotokion: Stojąc w świątyni Twojej chwały
uważamy, że stoimy na niebiosach. Bogurodzico, Bramo niebios,
otwórz nam bramy Twego miłosierdzia.

Po trzeciej recytacji Psałterza katyzmy poetyckie, ton 6:

Prosomion: Nadzieja.

Budzącego bojaźń dnia przyjścia Twego lękam się, Chryste, i
nieubłaganego Trybunału boję się i drżę, gdyż mam mnóstwo
grzechów, ale przed kresem życia nawróć mnie, Zbawco, jako
miłosierny Bóg, dla modlitw aniołów Twoich, łaskawy Zbawco,
jedyny Przyjacielu człowieka.

Duszo, w lenistwie spędziłaś życie całe, groźnego dnia Sądu w
rozumie nie pojąwszy, czuwaj przeto i wybierz sobie pokutę, nawróć
się i zawołaj do Chrystusa: Szczodry, nie pamiętaj licznych naszych
grzechów w godzinie Sądu.

Chwała, i teraz. Teotokion: Nadzieja i opieka, i przystań dla
mających w Tobie nadzieję, Bogurodzico dobra, Orędowniczko świata,
módl się z bezcielesnymi gorliwie do zrodzonego przez Ciebie
Przyjaciela człowieka Boga, aby wybawił dusze nasze z wszelkiej
kary, jedyna błogosławiona.

Kanon pokutny do Pana naszego i świętych Jego męczenników,

mający akrostych: Oczu moich, Chryste, płacz przyjmij. Poemat
Józefa. Ton 6:

Pieśń 1

Hirmos: Zmysłowy faraon zatopiony został z całym wojskiem, Izrael
zaś przeszedł pośrodku morza, wołając: Panu Bogu naszemu
śpiewamy, albowiem się wysławił.

Mnie, który wpadłem w ręce złych zbójców, Chryste, i zostałem
zraniony duchowo, na poły martwy jestem, miłosierdzia olejem
uleczywszy ulituj się nade mną, abym Ciebie sławił.

Wiele zgrzeszyłem i dlatego stałem się pustynią dla zbójców,
zrodzony w pustyni Chryste, łez obłok daj mi i oczyść, abym był
świątynią Świętego Ducha Twego.

Męczennikom: Młodzieńcy cierpiętnicy zrzucili wroga, zaiste
ozdobieni zostali przez Boga splecionymi koronami i przed Bogiem na
wysokościach z aniołami stoją pełni chwały.

Męczennikom: Wy niegdyś krwi ogromem faraona duchowego
zatopiliście, czcigodni wielcy męczennicy, na ziemi obietnicy
niebiańskiej teraz stoicie, Chrystusa sławiąc.

Teotokion: Z męczennikami, Czysta, z Bożymi prorokami i ze
wszystkimi aniołami módl się do Stworzyciela wszystkich, aby
zbawił z wiarą Ciebie sławiących i wywyższających.

Inny kanon do świętych niebieskich bezcielesnych aniołów,

mający akrostych: Szósta bywa pieśń ku czci aniołów. Poemat
Teofana. Ton 6:

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, wołał: Bogu zwycięską
pieśń śpiewajmy.

Niebiańskiego chóru wysławiam piękną wspaniałość, ich
świetlistymi błyskawicami chcąc się oświecić i wołam: Błagam
Ciebie, Chryste, jedynego łaskawego (dwa razy).

Wszystko słowem upiększyłeś i z siebie przez Najświętszego Ducha
powołałeś chóry anielskie, Tobie przeto śpiewamy jako sprawcy
wszystkiego, który aniołów stworzył jako wszechmocny.

Teotokion: Przyjąwszy Twego Stwórcę jak sam zechciał do łona
swego bez nasienia wcielonego w sposób przewyższający rozum,
Czysta, stworzeniem zaiste okazał się, Władczyni.

Pieśń 3

Hirmos: Na twardej opoce wiary Twojej zamysły utwierdziwszy duszy
mojej, umocnij, Panie, Ciebie bowiem mam, Dobry, jako ucieczkę i
umocnienie.

Pokutować Chrystusowi obiecałem i od zła w żaden sposób nie
odchodzę: Kim będę, tak bardzo zaślepiony? Synu Boży, Ty ulituj
się nade mną.

Myślę o wielkiej Bożej cierpliwości, spędziwszy życie w
lenistwie, nieszczęsny, i lękam się, aby nagle nie uprzedziło mnie
śmiertelne porąbanie.

Męczennikom: Prześladowania, biedę i nieszczęścia mając jako
pokarm upragniony, męczennicy weselili się widząc duchowymi oczyma
wieczne rozkosze.

Męczennikom: Zmysły umocniwszy mądrze mocą na twardej opoce
pobożności, święci męczennicy nie ulękli się rozlicznych ran.

Teotokion: Nowy nam raj życia objawiłaś, Czysta, pośrodku drzewo
mający, z którego spożywając, Przeczysta, Adam uwalnia się z
uśmiercenia.

Inny kanon.

Hirmos: Nie ma świętego jako Ty, Panie Boże mój, któryś
podniósł róg wiernych Twych, Łaskawy, i umocniłeś nas na opoce
wyznania Twego.

Ty, który wszelką duchową naturę z niebytu pragnieniem
powołałeś, trójświętymi głosami opiewany jesteś w Trzech
Osobach i wysławiany z wiarą (dwa razy).

Wytaczając teraz wszystkim dobro, Władco, i obficie wylewając,
przez przyjęcie dóbr bezcielesne chóry anielskie okazałeś,
Przyjacielu człowieka.

Teotokion: Dawno nam przebaczenie ze względu na Ciebie, Bogurodzico,
Zakonu bowiem Władca w Ciebie wcielił się, ze względu na nas
przecierpiał męki i wszystkich zbawił.

Pieśń 4

Hirmos: Pokryła niebiosa cnota Twoja, Chryste, i Twoją Chwałą,
Panie, wypełniło się wszystko.

Nie osądzaj nas, bardzo Tobie grzeszących, ale zwykłym Twoim
miłosierdziem, Władco, ulituj się.

Będąc drogą życia, Zbawco, pozwól mi zawsze unikać
śmiercionośnych dróg grzechu.

Męczennikom: Rozpalonymi ranami wygasili ogień rosą Bożego Ducha,
cierpiący męczennicy, i pozostali niespaleni.

Męczennikom: Potokiem Bożego pokarmu rozkoszujecie się pod
niebiosami, męczennicy, potokami krwi obficie go odziedziczywszy.

Teotokion: W lenistwie spędziłem życie moje, Przeczysta, do Ciebie
więc przybiegam, ulitowawszy się wybaw mnie.

Inny kanon.

Hirmos: Chrystus moją mocą, Bóg i Pan, śpiewa i głosi Boży
Kościół, i z czystym sercem weseli się w Panu.

Mając naturę obcą zniszczeniu, Boże Twoje czcigodne rozumy stoją
wokół tronu, odziedziczywszy od Ciebie źródło nieśmiertelności,
Przyjacielu człowieka (dwa razy).

Przez Świętego Ducha uświęcane zgromadzenia aniołów pozostają
niewrażliwe na zło, przebóstwiane przy wstępowaniu ku dobru.

Teotokion: Przez Ciebie, Bogurodzico nieskalana, zniszczona została
klątwa Pramatki, Ty bowiem zrodziłaś nam, Przeczysta, Źródło
błogosławieństwa.

Pieśń 5

Hirmos: Chryste, który zajaśniałeś światu Światłością,
oświeć serce moje, od nocy wołającego do Ciebie, i zbaw mnie.

Chryste, który wyrosłeś z korzenia Jessego, wysusz trawy moich
żądz, zasadzając we mnie bojaźń Twoją.

Zdobądźmy westchnienia jak celnik i odejdźmy od zła, abyśmy
uniknęli wiecznego wzdychania.

Męczennikom: Zranieni Bożym pragnieniem Ciebie, Panie, męczennicy
Twoi ranieni mękami radowali się.

Męczennikom: Z krańców ziemi w ciałach cierpiący męczennicy
wezwaliście i Chrystus głos wasz usłyszał.

Teotokion: Zaśpiewajmy Bogurodzicy, Bramie niebios, przez którą
wchodzą wszyscy grzeszni ku wejściu przebaczenia.

Inny kanon.

Hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie,
Słowo Boże, prawdziwego Boga, i wołam z ciemności grzechu.

Na tronie cherubinów widział Ciebie prorok, Stwórcę i Boga
zasiadającego, znakami Twymi ucząc się panowania i władzy, Boże
(dwa razy).

Miriady miriad i tysiące tysięcy aniołów otaczających Ciebie,
Władco, widział Daniel, zgromadzonych przy ludzkiej postaci i
władzy Twojej Chwały tajemnie się nauczył.

Teotokion: Piękny dobrocią bardziej niż wszyscy synowie ludzcy
Twój Syn objawił się, nieskalana Władczyni, Słowo bowiem jest
Bogiem nad wszystkimi, chociaż i naturę ludzką z Ciebie przyjęło.

Pieśń 6

Hirmos: Pożarty przez wieloryba grzechów wołam do Ciebie, Chryste:
Jak proroka ze zniszczenia wyzwól mnie.

Chryste, który przywracałeś wzrok ślepym, duszy mojej otwórz
oczy, abym ujrzał Światłość Twoją i z żądz ciemności wybawił
się.

Życiodajnymi wodami pokuty napełnij duszę moją, Szczodry, rzeki
łez dając mi.

Męczennikom: Na padole łez męczeńskie krynice rodzą uleczenia i
wszystkich pobożnych serca otaczają miłą wonią.

Męczennikom: Mając zniszczalne ciała rozrywane przez męki,
święci miłością do Władcy i sercem przywiązali się.

Teotokion: Święta Matko Boża, serce moje skalane czynami
nieczystymi, modlitwami Twymi oczyść.

Inny kanon.

Hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Czyste rozumy widział Jakub na drabinie świetliście zstępujące
anioły Twoje, Władco, nauczywszy się z daleka Twego jawnego
przyjścia w ciele (dwa razy).

Poznając świetliste pułki Bożych aniołów radował się wybraniec
Twój Izrael, pobożnie weseląc się i Twoją niewypowiedzianą
Chwałą otaczając się.

Teotokion: Zaiste wyższa od gór niebiańskich, mocy anielskich,
okazała się Góra Dziewica, Władczyni, która pomieściła Twoją
zorzę Bóstwa.

Pieśń 7

Hirmos: Sprawiedliwych Twoich dzieci pieśń usłyszałeś i piec
płonący zrosiłeś, błogosławiony jesteś, Panie Boże ojców
naszych.

Potężne zło rozum mój oślepiło i nie patrzę na światłość
pokuty, Chryste Zbawco mój, zbaw mnie.

Mając nadzieję w Twojej łaskawości, przypadam do Ciebie, Szczodry,
prosząc o odpuszczenie mego zła, nie pogardzaj mną, Władco.

Męczennikom: Ty, który w nadprzyrodzoną Chwałę przyoblokłeś
świętych Twoich, którzy ucierpieli w świecie, dla ich modlitw,
Chryste mój, zbaw mnie.

Męczennikom: Niesprawiedliwe prawa opluliście, będąc stróżami
prawego Zakonu Bożego, którzy według prawa ucierpieliście za
wiarę.

Teotokion: Zrodziłaś Władcę, który przyjął postać sługi,
Dziewico, do którego módl się, Czysta, aby wyzwolił mnie z niewoli
żądz.

Inny kanon.

Hirmos: Anioł uczynił piec rosę rodzącym dla sprawiedliwych
młodzieńców, Chaldejczyków zaś spalał z woli Bożej,
przekonując prześladowcę do zawołania: Błogosławiony jesteś,
Boże ojców naszych.

Pięknem jaśnieją wszyscy święci aniołowie Wszechwładcy, którzy
zbliżają się do niewypowiedzianej Chwały Chrystusowej i z
miłością zawsze Jemu śpiewają: Błogosławiony jesteś, Boże, na
wieki (dwa razy).

Duchowo z Tobą mając kontakt, Władco, aniołowie niedościgle
Światłość Twoją zawsze będącą przyjmują, śpiewając i
wołając zawsze: Błogosławiony jesteś, Boże, na wieki.

Teotokion: „Z Tobą, Błogosławiona, Pan” – powiedział
archanioł, chcąc bowiem odnowić zniszczałą naturę zamieszkał w
łonie Twoim, Czysta, Błogosławiona, która Boga ciałem
zrodziłaś.

Pieśń 8

Hirmos: Czcigodne Twoje dzieci w piecu cherubinów naśladowały,
trójświętą pieśń śpiewając: Błogosławcie, śpiewajcie i
wywyższajcie na wszystkie wieki.

Pozazdrościłem bogaczowi braku miłosierdzia i gardząc moim
zniszczałym rozumem, przed drzwiami pokuty w ranach zła, Chryste,
obyś nie posłał w ogień niegasnący.

W zimie i w sobotę, w dobre świętowanie, z życia nie zabieraj mnie
nieprzygotowanego, zimę grzechu utul, Szczodry, i daj mi Boże
nawrócenie.

Męczennikom: Męczennicy szczerą wiarą oszustwo zdeptali,
przecierpiawszy cały atak cierpień, błogosławiąc, śpiewając i
wywyższając Chrystusa na wieki.

Męczennikom: Podnoszący się płomień mąk święci wygasili rosą
cierpliwości, spaliwszy bezbożność rozpalani gorliwością Bożej
miłości, zwycięzcy męczennicy.

Teotokion: Będąc czcigodniejszą od aniołów, Boga najświętszego
zrodziłaś, uświęciwszy się ogromnie, Bogurodzico Dziewico, przeto
duszę moją uświęć.

Inny kanon.

Hirmos: Z płomienia sprawiedliwym rosę wytoczyłeś i ofiarę
sprawiedliwego wodą spaliłeś, wszystko bowiem czynisz, Chryste, co
tylko zechcesz, Ciebie wywyższamy na wieki.

Jak Elizeusza Twego wybrańca dawno temu otoczyłeś bezcielesnymi
zastępami, tak i teraz, Chryste, Kościół Twój wywyższający
Ciebie odgródź na wieki (dwa razy).

Módlcie się, arcystratedzy, abym wybawił się z grzechów, albowiem
stoicie przed groźnym tronem, w miłości sławiąc i wywyższając
Chrystusa na wszystkie wieki.

Teotokion: Jako Matce i Dziewicy wraz z Bożym Gabrielem śpiewamy
Tobie: Raduj się, otoczona przez Boga radością, bowiem Słowo Boże
w ciele nam zrodziłaś, które wywyższamy na wszystkie wieki.

Także śpiewamy Pieśń Bogurodzicy: Uwielbia dusza moja, Pana, ze
stichosami.

Pieśń 9

Hirmos: Ty, która „Raduj się” przyjęłaś od anioła i
zrodziłaś Stwórcę swego, Dziewico, wybaw Ciebie uwielbiających.

Józef cnotliwy został poznany jako dawca pszenicy, ja zaś żyjąc
nierządnie ogarnięty jestem przez głód cnotliwych czynów.

Jak Piotr pokutujący łzy przynoszę, Chryste, jak celnik wzdycham,
jak syn marnotrawny z głębi duszy wołam: Zgrzeszyłem, przebacz mi.

Męczennikom: Z pomocą mądrości Chrystusowej znieśliście zło
wraże, korony zwycięstwa na wysokościach przyjęliście.

Męczennikom: Święta pamięć męczenników wszystkich uświęca
Świętym Duchem, prawosławnie ją świętujących.

Teotokion: Oświeć mnie omroczonego grzechem, która zrodziłaś
Światłość niecierpiętliwości, abym śpiewał Tobie, czysta
Dziewico.

Inny kanon.

Hirmos: Boga ludzie nie mogą widzieć, na Niego nie śmieją patrzeć
zastępy aniołów. Przez Ciebie, Najczystsza, objawiło się ludziom
Słowo wcielone, które wywyższając z wojskami niebios Ciebie
wysławiamy.

Dawidowi prorokowi Twemu stać poleciłeś, obcy lud porażając
orężem anioła, jako Szczodry daj przeto pokój wszystkim
Kościołom, Chryste, łagodząc obecne pokusy jako wielce miłosierny
(dwa razy).

Widząc złość ludu Twego, Chryste, jako Lekarz dusz i ciał ulecz
modlitwami Twoje sługi, Władco, teraz stojące wokół Ciebie,
Króla wszystkich i nieustannymi głosami jako Boga wielbiących
Ciebie.

Teotokion: Księstwa, archaniołowie, panowanie i serafiny, władze i
aniołowie, trony z cherubinami teraz chwalebne zrodzenie Twoje
czcząc, Ciebie Matko Dziewico pobożnie zawsze sławią.

Także: Zaprawdę godne to jest, i pokłon. Także ektenia,
fotagogikon i zwykłe psalmy.

Także na stichownie stichery pokutne, ton 6:

Wróg znalazł mnie obnażonego z cnót, zranił strzałą grzechu,
lecz Ty jako Lekarz dusz i ciał rany duszy mojej ulecz, Boże, i
zmiłuj się.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Strupy mego serca, powstałe z wielu ran ulecz, Zbawco, jako Lekarz
dusz i ciał, dając proszącym przebaczenie grzechów, zawsze dając
mi łzy pokuty i odpuszczenie win, Panie, i zamiłuj się nade mną.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Panie, całe stworzenie świętuje pamięć Twoich
męczenników, niebiosa radują się z aniołami i ziemia weseli się
z ludźmi, dla modlitw cierpiętników zmiłuj się nad nami.

Chwała, i teraz. Teotokion: Słowo archanioła przyjęłaś i
stałaś się tronem cherubińskim, na rękach nosiłaś, Bogurodzico,
nadzieję dusz naszych.

Także: Dobrze jest wyznawać. Trisagion. Po: Ojcze nasz, troparion i
ektenia. Także pierwsza godzina, zwykłe psalmy i rozesłanie.

W poniedziałek na Liturgii Błogosławieństwa. Ton 6:

Stichos: Błogosławieni czyniący pokój, albowiem oni synami Bożymi
będą nazwani.

Pamiętaj o mnie, Boże Zbawco mój, gdy przyjdziesz w królestwie
Twoim, i zbaw mnie jako jedyny Przyjaciel człowieka.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Odrzuć moje grzechy popełnione dobrowolnie i mimowolnie, Jezusie
Przyjacielu człowieka, i uczyń mnie godnym losu zbawionych.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Ty, który oświeciłeś chóry anielskie, ich modlitwami, Chryste,
oświeć serce moje.

Stichos: Radujcie się i weselcie, albowiem zapłata wasza obfita jest
w niebiosach.

Wszystkie rany przyjęli cierpiętnicy i zawsze uleczają rany oraz
strupy wierzących ludzi.

Chwała. Triadikon: Trójcy Świętej pokłońmy się, opiewanej przez
anielskie wojska, Jej zaśpiewajmy: Zbaw dusze nasze.

I teraz. Teotokion: Wybaw mnie z ognia wiecznego i należnych mąk,
Bogurodzico, abym wielbił Ciebie.

