W PIĄTEK WIECZOREM,

porządek sobotniej służby i cały obrzęd nieszporów oraz jutrzni
napisany został przy pierwszym tonie.

Do: Panie, wołam do Ciebie, dodajemy stichery świętym męczennikom,
hierarchom i sprawiedliwym. Ton 2:

Prosomion: Gdy z grobu.

Stichos: Jeżeli będziesz pamiętać o nieprawościach, Panie, Panie
któż się ostoi? Ale u Ciebie jest oczyszczenie.

Ciało wydaliście ranom i straszne znosiliście męki oraz śmierć,
chwalebni męczennicy, i zawstydziliście oprawców, zaiste niszcząc
cześć idoli i Chrystusa głosząc jedynego Boga i Władcę, przed
którym stoicie z chórami aniołów, sławni ukoronowani.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

I znowu mówimy powyższą sticherę.

Stichos: Od straży porannej do nocy, od straży porannej niech Izrael
ma nadzieję w Panu.

Okazaliście się głosicielami Bożymi Słowa, które zjawiło się
na ziemi, wszystkich nauczyliście pobożności i przedstawiliście
prawosławie Bożych słów, którym daleko odpędziliście herezję
od Kościoła Chrystusowego, przeto wiecznie żyjecie w przybytkach
jako sprawujący święte czynności Trójcy, gdzie wszystkich godnie
wprowadźcie, błogosławieni.

Inne stichery męczenników, ton ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Wy, którzy nie umiłowaliście ziemskich rozkoszy, cierpiętnicy,
staliście się godnymi niebieskich dóbr i jesteście
współmieszkańcami aniołów, Panie, dla ich modlitw zmiłuj się
nad nami i zbaw nas.

Stichos: Chwalcie Pana wszystkie narody, wysławiajcie Go wszyscy
ludzie.

Dzięki świętym męczennikom modlącym się za nami i śpiewającym
Chrystusowi, ustało wszelkie oszustwo i rodzaj ludzki zbawia się
przez wiarę.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Chóry męczenników sprzeciwiły się prześladowco, mówiąc: My
walczymy dla Króla Mocy. Jeśli wydacie nas ogniowi i mękom, nie
wyrzekniemy się mocy Trójcy.

Chwała, i teraz. Teotokion: Przeminie cień Prawa, gdy przyjdzie
łaska, jak bowiem krzew gorejący nie spłonął, tak i Dziewica
urodziła i dziewicą pozostała. Zamiast ognistego słupa
zajaśniało Słońce Sprawiedliwości, zamiast Mojżesza Chrystusa,
zbawienie dusz naszych.

Także: Pogodna Światłości. Prokimenon dnia: Boże, jesteś
wspomożeniem moim. Bóg mój, miłosierdzie Jego uprzedzi mnie.
Stichos: Ocal mnie od wrogów moich, Boże, i od powstających na mnie
wybaw mnie. Także: Pozwól, Panie, w wieczór ten.

Na stichownie stichery, ton 2:

Wielka jest chwała, jaką zdobyliście, święci, przez wiarę, nie
tylko bowiem w cierpieniach wroga zwyciężyliście, ale także po
śmierci przepędzacie duchy, uleczacie chorych, lekarze dusz i ciał,
módlcie się do Pana, aby zmiłował się nad duszami naszymi.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Zmarłym: Jak więdnie kwiat i jak przemija cień niszczeje każdy
człowiek, a gdy zagrzmi trąba martwi wszyscy powstaną jak w
trzęsieniu ziemi na Twoje spotkanie, Chryste Boże, wtedy Władco
duchy tych sług Twoich, których od nas zabrałeś, umieść w
świętych Twoich przybytkach.

Stichos: Dusze ich zamieszkają w szczęśliwości.

Zmarłym: Biada mi, jakiż wysiłek ma dusza odłączająca się od
ciała! Biada mi, wtedy bez względu na ilość łez nie będzie
zmiłowania nade mną! Ku aniołom podnosząc oczy bezskutecznie
będę się modlił, ku ludziom wyciągać ręce i nie będzie
pomocnika. Przeto umiłowani moi bracia, rozumiejąc krótkie życie
nasze, prośmy Chrystusa o pokój dla zmarłych i o wielkie
miłosierdzie dla dusz naszych.

Chwała, i teraz. Teotokion: Wybaw z nieszczęść sługi Twoje,
Bogurodzico Dziewico, albowiem wszyscy po Bogu do Ciebie przybiegamy
jak do muru niezdobytego i orędowniczki.

Także: Teraz pozwalasz odejść. Trisagion. Po: Ojcze nasz, troparion
i rozesłanie.

W PIĄTEK NA POWIECZERZU,

Kanon modlitewny do Najświętszej Bogurodzicy. Ton 2.

Pieśń 1

Hirmos: Chodźcie, ludzie, śpiewajmy pieśń Chrystusowi Bogu, który
rozdzielił morze i kierował ludem wyprowadzonym z niewoli egipskiej,
albowiem się wysławił.

Jesteś źródłem życia, Dziewico Matko czysta, rodzisz Przywódcę
i Pana, Życie wszystkich, zraszasz wiarę wysławiających Ciebie.

Ciebie mamy wzbogaciwszy się jako umocnienie i orędowniczkę, Ciebie
wyznający Bogurodzico czysta, wybawiając się z fal życia,
nieskalana Dziewico.

Chwała. Ty, która zrodziłaś Źródło życia, ulecz mnie
zranionego żądzami, Dziewico, i wyrwij z wiecznego ognia, jedyna
Łaski Pełna.

I teraz. Ty, która jesteś ucieczką wiernych, zawsze Dziewico, i
władczą pomocą dla przybiegających do Ciebie, wybaw nas z
wszelkich potrzeb i kłopotów.

Pieśń 3

Hirmos: Umocnij nas w Tobie, Panie, który drzewem uśmierciłeś
grzech, i Twoją bojaźń Twoją bojaźń daj sercom naszym,
śpiewającym Tobie.

Nazywamy Ciebie, Dziewico, zaprawdę złotą kadzielnicą, naczyniem z
manną, Bożą górą i pięknym pałacem Bożym.

Będąc Kościołem i świętym mieszkaniem Słowa, Bogurodzico,
bądź mi zawsze oczyszczeniem grzechów, najświętsza Dziewico.

Chwała. Ani język ludzki, ani rozum bezcielesnych nie może
wypowiedzieć Twego zrodzenia, bowiem w sposób nadprzyrodzony i
przewyższający rozumienie zrodziłaś Stwórcę, Bogurodzico.

I teraz. Bądź umocnieniem, ucieczką i opieką, Dziewico Rodzicielko
Boga, dla przybiegających do Ciebie z wiarą i wyznających Ciebie
jako Matkę Bożą.

Pieśń 4

Hirmos: Usłyszałem, Panie, o sławnej opatrzności Twojej i
wysławiłem, Przyjacielu człowieka, niezbadaną Twoją moc.

Ciebie, Bogurodzico, zdobyliśmy jako wielką pomoc dla chrześcijan,
wyrwij nas z okropnych nieszczęść.

Władczyni nieznająca męża, która Boga poczęłaś w łonie, wybaw
wszystkich z ataków i kłopotów.

Chwała. Zdobyliśmy Ciebie wierni, Bogurodzico, jako niezwyciężony
mur i władczą nadzieję w pokusach, Czysta.

I teraz. Zdobywszy Twoją modlitwę, Władczyni, jako mocny fundament,
wybawiamy się z rozlicznych nieszczęść.

Pieśń 5

Hirmos: Światłości Dawco i Stwórco wieków, Panie, skieruj mnie ku
światłości Twoich przykazań, bowiem oprócz Ciebie innego Boga nie
znamy.

Poznaliśmy wcielonego w Ciebie, Bogurodzico, bez nasienia zrodzonego
Syna, Boga prawdziwego i człowieka według natury, przeto Ciebie
wysławiamy.

Pod Twoją opiekę i wspomożenie, Przeczysta, wierni zawsze z wiarą
przybiegając wyzwalają się przez Ciebie, Bogurodzico, z wszelkich
ciężkich ataków.

Chwała. Wybaw nas z pokus i burzy zmysłów, Przeczysta, z wszelkiego
gniewu, wszelkiego grzechu, głodu, zarazy i wiecznej męki, Dziewico.

I teraz. Jesteś naszą wspomożycielką, zbawieniem i nadzieją
chrześcijan, Władczyni, zbaw tych, którzy zawsze z miłością
Ciebie opiewają, Dziewico przez wszystkich sławiona.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Ten, który wszystko stworzył, dobrowolnie zamieszkał w łonie
nieznającej małżeństwa i cierpiącego na zniszczalność
wzbogacił niezniszczalnością jako Miłosierny.

Jesteś wyższą od najwyższych mocy i świętszą, Nieskalana, w
nadprzyrodzony sposób nieogarnione Słowo zmieściłaś w Twoim
łonie.

Chwała. Mnie zbłąkanego na drogach życia i często na nich
wpadającego w grzechy, Władczyni, skieruj ku ścieżkom pokuty.

I teraz. Nie pogardź modlitwami naszymi, Czysta, sług Twoich,
którzy w Tobie złożyliśmy nadzieję, jesteś bowiem ucieczką i
oczyszczeniem dusz.

Także: Panie, zmiłuj się, trzy razy. Chwała, i teraz.

Katyzma poetycka, ton 2:

Słowo poczęłaś bez nasienia, zrodziłaś jedynego Syna Chrystusa,
Ty bowiem rodzisz Twego Stwórcę jako Dziecię, przeto Ciebie
wielbimy, Bogurodzico.

Pieśń 7

Hirmos: Posągowi złotemu na polu Dura sławionemu, troje Twoich
dzieci odmówiło wykonani bezbożnego nakazu, wrzuceni zaś w środek
ognia zraszani śpiewali: Błogosławiony jesteś, Boże ojców
naszych.

Syn, Słowo wspólnej natury z Ojcem, mocą Ducha Najświętszego
wcielił się w Ciebie, Łaski Pełna Władczyni, módl się przeto do
Niego nieustannie, aby ulitował się nad śpiewającymi:
Błogosławiona jesteś, która Boga zrodziłaś w ciele.

Dziewico czysta, nieznająca małżeństwa, święta, błogosławiona,
poprawo upadających, wybawienie grzeszących, zbaw mnie
marnotrawnego, zbaw wołających do Twego Syna: Błogosławiona
jesteś, która Boga zrodziłaś w ciele.

Chwała. Przystani niewzruszona, orędowniczko budząca bojaźń i
murze nie do zdobycia dla pozostających w kłopotach i atakowanych
przez burze w smutku, którzy modlą się do Twego Syna, Bogurodzicą
będąc wybaw Twoje sługi z rozlicznych pokus.

I teraz. Ty, która jesteś jedyną nadzieją i pomocą wiernych,
Bogurodzico, pospiesz na pomoc Twoim sługom, pogrążonym w
kłopotach, wątpiących i pozostających w chorobach oraz
przybiegających do Ciebie z miłością w duszy.

Pieśń 8

Hirmos: Bogu, który zstąpił do pieca ognistego ku dzieciom
żydowskim i płomień zamienił na rosę, śpiewajcie dzieła jako
Bogu i wywyższajcie na wszystkie wieki.

Będąc żywym Źródłem, albowiem zrodziłaś wodę życia, moją
duszę zniszczałą przez płomień grzechu, Dziewico Bogurodzico
zroś, abym Ciebie sławił na wszystkie wieki.

Zmarłych i pozostających w prochu śmierci i zniszczenia
podniosłać, Jedyna, rodząc Przywódcę życia Chrystusa Boga
naszego, Władczyni Dziewico czysta i błogosławiona.

Chwała. Wybaw mnie, czysta Władczyni, z wiecznego ognia i
osądzenia, zabierz mnie od ludzi czyniących zło i poszukujących
jak mi zaszkodzić, abym zawsze Ciebie wielbił, którą całe
stworzenie wielbi.

I teraz. W podobieństwie ciała przemienionego z Ciebie był
widoczny, czysta Dziewico, do którego módl się nieustannie, aby
zmiłował się nad nami, żyjącymi w złu i lękającymi się
wiecznych cierpień.

Pieśń 9

Hirmos: Od Boga Bóg Słowo w niewypowiedzianej mądrości przyszedł
odnowić Adama, który przez pokarm okrutnie upadł w zniszczalność,
Bóg niewypowiedzianie wcielił się w świętą Dziewicę ze względu
na nas, wierni, przeto jednomyślnie uwielbiajmy Go w pieśniach.

Uczyń mnie godnym przyjaźni do człowieka, Dziewico, która jedyna
niewypowiedzianie zrodziłaś Przyjaciela człowieka, Boga, który z
Ciebie wziął ciało, wybaw mnie z przyszłego płomienia i wszelkiej
męki, z miłością sławiącego Ciebie.

Zdobyliśmy Ciebie jako orędowniczkę mocną, jako nadzieję i mur,
fundament i opiekę niewzruszoną, niezwyciężone umocnienie, cichą
przystań i władczą ucieczkę, przeto wszyscy zbawiamy się,
Wysławiana.

Chwała. Rodzicielko Światłości, Dziewico, rozpędź obłoki w
mojej duszy i daj czysto zobaczyć, Władczyni, zbawczą dobroć,
która w niewypowiedziany sposób zajaśniała z Twego najświętszego
łona na oświecenie narodów, Błogosławiona.

I teraz. Ty, która zrodziłaś Światłość Bożą, moje serce
omroczone licznymi atakami żądz i obcy zamysł oświeć, Dziewico,
dając mi zawsze kroplę łez, oczyszczającą mnie ze skalania
grzechu, Dziewico.

Także: Zaprawdę godne to jest, i pokłon. Trisagion. Po: Ojcze nasz,
troparion, ciąg dalszy i rozesłanie.

W SOBOTĘ RANO,

po pierwszej recytacji Psałterza katyzmy poetyckie męczennikom. Ton
2:

Ciebie, odziewającego niebo obłokami, święci mieli za szatę, w
świecie przecierpieli męki od nieprawych i zniszczyli oszustwo
bożków, ich modlitwami i nas wyzwól od niewidzialnego wroga,
Zbawco, i zbaw nas.

Stichos: Przedziwny jest Bóg w świętych swoich, Bóg Izraela.

Apostołowie, męczennicy i prorocy, hierarchowie, asceci i
sprawiedliwi, którzy dobry bój stoczyliście i wiarę
zachowaliście, odwagę macie do Zbawcy, prosimy, abyście modlili
się za nami do Niego o zbawienie dusz naszych.

Prosomion: Ty, która jesteś źródłem miłosierdzia, Bogurodzico.

Ty, który wszystkimi zmarłymi i żywymi rządzisz jako Bóg, Dawco
życia, władczo przyjmij modlitwę sług Twoich, okaż Twoje
miłosierdzie, Przyjacielu człowieka i daj odpuszczenie duszom,
które zabrałeś z nadzieją w Tobie, ze względu na łaskawość
jako Dobry.

Chwała, i teraz. Teotokion: Wszystko przewyższają przesławne
Twoje, Bogurodzico, tajemnice, czystości zapieczętowanej i
dziewictwa chronionego, poznana zostałaś jako prawdziwa Matka,
zrodziwszy prawdziwego Boga. Módl się do Niego, aby zbawił dusze
nasze.

Po drugiej recytacji Psałterza katyzmy poetyckie. Ton 2:

Ty, który oświeciłeś świętych Twoich bardziej niż złoto, i
wysławiłeś Twoich ascetów jako Dobry, bądź przez nich ubłagany,
Chryste Boże, życie nasze obdarz pokojem jako Przyjaciel człowieka
i modlitwę wznieś jak dym kadzidlany, jedyny spoczywający w
świętych.

Stichos: Przedziwny jest Bóg w świętych swoich, Bóg Izraela.

Cierpienia noszący Pana, błogosławiona jest ziemia napojona waszą
krwią i święte są świątynie, które przyjęły wasze ciała, na
sądzie bowiem zdemaskowaliście wroga i z odwagą głosiliście
Chrystusa, módlcie się do Niego jako dobrego, aby zbawił, prosimy,
dusze nasze.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Wspomnij, Panie, jako dobry, dusze sług Twoich, i co w życiu
zgrzeszyli przebacz, nikt bowiem nie jest bezgrzeszny, tylko Ty,
mogący zmarłym dać odpoczynek.

Chwała, i teraz. Teotokion: Bogurodzico Dziewico Mario, która
zrodziłaś Chrystusa wybawiciela i Zbawcę, z apostołami i
męczennikami, z prorokami, ascetami i męczennikami kapłanami módl
się do Jego łaskawości, aby dał nam oczyszczenie grzechów i
wielkie miłosierdzie.

Kanon ku czci świętych męczenników, hierarchów, ascetów i
zmarłych,

mający akrostych: Sługom Bożym bliźnim chwałę niosę. Poemat
Józefa. Ton 2.

Pieśń 1

Hirmos: Mojżesza przyjąwszy pieśń, zaśpiewaj duszo: Wspomożyciel
i obrońca stał się moim zbawieniem, to mój Bóg i wysławię Go.

Męczennikom: Okrutne wygnania i wielkie rany cierpliwie
znieśliście, cierpiętnicy, wszelkie oszustwo z krańców świata
przepędziliście mocą Bożą.

Hierarchom: Słudzy Boży i hierarchowie, światłością duchową
jaśniejecie ku światłu pobożności kierując spełnienia
wszystkich pobożnych.

Ascetom: Upokorzyliście hardy rozum, asceci, do dobrej przyszliście
ziemi, wznieśliście się do Bożych wzorów i zawsze pomagacie
wszystkim pokornym.

Chwała. Zmarłym: Najjaśniejszej Światłości i wiecznego wesela
okaż uczestnikami jako Bóg tych, których zabrałeś z czasu, wierne
Twoje sługi, najłaskawszy Boże nasz.

I teraz. Teotokion: Mocno poszcząc ćwiczyliście się i cierpliwie
zrzuciliście wroga, czcigodne niewiasty, a teraz stoją przed Tobą,
Bogurodzico, radując się.

Drugi kanon za zmarłych, śpiewany od razu, gdy nie ma Menei,

mający akrostych: Umarłym drugą splatam pieśń. Ton 2.

Hirmos: Nieprzebyte wzburzone morze swoim nakazem Bóg wysuszył i
skierował lud izraelski, aby prze nie wędrował, Panu śpiewamy,
chwalebnie bowiem się wysławił.

Stichos: Przedziwny Bóg w świętych swoich, Bóg Izraela.

Śmiercią Twoją zdeptałeś śmierć, Boże życie wieczne
wytoczyłeś, które daj duszom zmarłych, Dobry, dla modlitw Twoich
męczenników dając im odpuszczenie grzechów.

Stichos: Daj, Panie, odpoczynek duszom zmarłych sług Twoich.

Ty, który zawsze toczysz obfite miłosierdzie, pobożnie zawsze
przyjmującymi Ciebie, w domu Twoim Chryste, w przedziwnym Twoim
przybytku daj miejsce ochłody sługom Twoim, Władco, jako łaskawy.

Chwała. Mocniejszy od śmierci byłeś, Chryste, przeto związawszy
ją nas wybawiłeś i teraz wybaw z jej ciemnicy zmarłych jako dobry
i daj uczestnictwo w Twojej jasności.

I teraz. Umocniwszy wahający się mój rozum, Matko Boża, umocnij
Bożymi nakazami zrodzonego z Twego uświęconego łona, który
zniszczył mroczne królestwo otchłani, Władczyni.

Pieśń 3

Hirmos: Niepłodny mój rozum okaż płodnym, Boże, sprawco dobroci i
krzewicielu dobra, z łaskawości Twojej.

Rozpaliwszy się ogniem miłości Chrystusowej, o cierpiętnicy, mąk
płomienie wygasiliście, zroszone przez Ducha, sprawcę wszystkiego.

Święci hierarchowie Chrystusa i czcigodne zgromadzenia ascetów,
módlcie się za wszystkich nas do Boga Przyjaciela człowieka.

Święty wywyższajmy chór Bożych proroków i mnóstwo niewiast,
które bardzo ucierpiały i otrzymały chwałę.

Chwała. Umierając na krzyżu, Chryste, dałeś zmarłym
nieśmiertelność, którą zechciej dać tym, którzy z wiarą
odeszli do Ciebie.

I teraz. Z wszystkimi prorokami i świętymi niewiastami gorliwie
módl się do Boga, Dziewico, do zrodzonego z Ciebie, aby ulitował
się nad nami.

Inny kanon.

Hirmos: Na opoce wiary umocniwszy mnie, otworzyłeś moje usta
przeciwko wrogom moim, rozweselił się bowiem duch mój, aby
śpiewać: Nie ma świętego, jak Bóg nasz, i nie ma sprawiedliwego
bardziej od Ciebie, Panie.

Pozwól zmarłym w wierze oświecić się jasnością Twego piękna z
Twoimi męczennikami, który jesteś bogaty w miłosierdzie, Ty bowiem
jesteś Bogiem naszym i nie ma sprawiedliwszego od Ciebie.

W miejscu ochłody, na łonie Abrahama wybrańca Twego, pozwól
zamieszkać sługom Twoim jako szczodry, wołającym do Ciebie: Ty
bowiem jesteś Bogiem naszym i nie ma sprawiedliwszego od Ciebie.

Chwała. W pałacach niebieskich pozwól zamieszkać z mądrymi
dziewicami, które tam weszły, przyjmij Twoje sługi, Władco,
niosące świece, których zabrałeś z Twojej woli z czasowości,
jedyny Przyjacielu człowieka.

I teraz. Mnie zmarłego i zwróconego ziemi podniosłaś rodząc
Dawcę życia, i wyprowadziłaś mnie z głębin otchłani, Ciebie z
wiarą sławiącego, Bogurodzico, i czczącego Ciebie, Przeczysta,
przez wszystkich opiewana.

Pieśń 4

Hirmos: Prorok przewidując Twoje zrodzenie z Dziewicy, głosząc
wołał: Usłyszałem wieść od Ciebie i uląkłem się, albowiem z
południa i z góry świętej ocienionej przyszedłeś, Chryste.

Wy, którzy upodobniliście się do cierpień Chrystusowych, sławni w
Bogu cierpiętnicy, rozciągani radowaliście się z licznych mąk,
spoglądając na wieczną odpłatę, którą otrzymawszy zawsze
weselicie się.

Przestrzegając praw Ducha arcykapłani mądrze paśli ludzi jako
wyborni sternicy w Bożej przystani, i odeszli od życiowych trosk,
przechodząc do ciszy życia.

Na ziemi okazaliście się wędrowcami, zamieniając życie wasze na
niebiosa, jak jest napisane, pobożnie obuzdawszy żądze ciała
trudem wstrzemięźliwości, mocą Chrystusową.

Tych, których przeprowadziłeś, Władco, od czasowego życia, tłum
wielki, który posłużył Tobie w wierze prawosławnej, policzywszy
ich z mnóstwem wszystkich zbawionych, uczyń godnymi życia
wiecznego.

Chwała. Zaiste pragnąc życia nieskończonego, dzięki Twemu
orędownictwu, Władczyni Bogurodzico, czcigodne niewiasty stały się
jego godne i modlą się za nami do Syna Twego i Boga.

I teraz. Jako górę ocienioną cnotami widział Ciebie prorok
Habakuk, Bogurodzico, z której w niewypowiedziany sposób objawił
się Bóg, cnotą pokrywając niebiosa i wybawiając rodzaj ludzki ze
zniszczenia.

Inny kanon.

Hirmos: Śpiewam Tobie, usłyszałem bowiem wieść od Ciebie, Panie,
i uląkłem się, idziesz bowiem do mnie, szukając mnie zbłąkanego,
przeto Twoje wielkie upokorzenie się dla nas wysławiam, wielce
miłosierny.

Ci, którzy żyli nadzieją i miłością oraz rozumem prawowiernym,
uczyń godnymi przewyższającej rozum chwały Twojej, Chryste, z
ogromu Twojej przyjaźni do człowieka i dla modlitw wybranych Twoich
męczenników.

Jako mający zawsze płynący potok słodyczy ciągle poisz wybranych,
Panie, z którymi i teraz tych, którzy odeszli do Ciebie, Chryste, z
niewypowiedzianego Twego miłosierdzia karmisz nad wodami
odpocznienia.

Chwała. Ty panujesz nad żywymi, Panie, i rządzisz martwymi, Ty mnie
wskrzesisz, będącego w ziemi jako proch, przeto tych, którzy
odeszli do Ciebie, umieść w Twoich przybytkach, Zbawco.

I teraz. Uleczyłaś ranę Ewy i dawne nieszczęście, bowiem
zrodziłaś Stworzyciela mogącego nas uleczyć, zrzuconych przez
grzechy, Bogurodzico jedyna Matko Dziewico.

Pieśń 5

Hirmos: Mgłę mojej duszy rozpędź, Zbawco mój, oświeć mnie
światłością Twoich przykazań, albowiem jako jedyny Król Izraela.

Mężni cierpiętnicy umiłowawszy Ciebie, Szczodry, znienawidzili
wszystko, co ziemskie, wspólnicy Twoich cierpień, przez odrzucenie
ciała.

Hierarchowie, prorocy, asceci mający Boga w sercu, oświecając
duchowymi promieniami świat rozpędźcie ciemność żądz.

Czcigodni ojcowie, prorocy i hierarchowie, sławne niewiasty, za nami
wszystkimi zawsze gorliwie modlą się do Ciebie, Władcy wszystkich.

Chwała. Modlimy się do Ciebie, Słowo, abyś tych, których od nas
przyjąłeś, zaliczył do chóru Twoich wybranych, okazując
uczestnikami lepszego życia.

I teraz. Przeczysta Dziewico Matko, chwało męczenników, ascetów i
sprawiedliwych, wyrwij nas z wszelkiej udręki złego.

Inny kanon.

Hirmos: Światłości Dawco i Stwórco wieków, Panie, skieruj mnie ku
światłości Twoich przykazań, bowiem oprócz Ciebie innego Boga nie
znamy.

Nas martwych, leżących w zniszczeniu, wyprowadziłeś z mrocznych
skarbnic otchłani, wyrwałeś i jako dobry połączyłeś z
zastępami świętych aniołów.

Przyszedłeś przecież, aby nas zbawić, Chryste, przyjmij teraz
tych, którzy pobożnie do Ciebie odeszli, jako jedyny Dobry,
umieszczając ich z Łazarzem na łonie Abrahama.

Chwała. Rozwiązałeś, Władco, moją wieloletnią i długotrwałą
walkę, ubłagany przez orędowniczkę za nami, a teraz ulitowawszy
się nad Twoimi sługami daj im odpoczynek.

I teraz. Pod Twoją opieką, Matko Boża, mający w Tobie nadzieję
zbawią się, bowiem zrodziłaś nam Dawcę życia, wszystko
ożywiającego ze swej woli.

Pieśń 6

Hirmos: W głębinie grzechów jestem trzymany, Zbawco, i w otchłani
życiowej falami atakowany, lecz jak Jonasz ze zwierza i mnie
wyprowadź z żądz, i zbaw mnie.

Mocą krzyża cierpiętnicy uzbroili się przeciwko wrogowi i pokonali
go, przyjęli korony chwały od Boga i teraz gorliwie modlą się za
wszystkich ludzi.

Bożych hierarchów uczcijmy z wiarą i wysławmy Jego ascetów,
wybawieni ich modlitwami z wszelkiego gniewu, smutku i ataku wroga.

Ucierpiał Boży chór niewiast, a także w poście spodobał się
Bogu i otrzymał królestwo niebieskie, dla ich modlitw ulituj się,
Boże, nad Twoim światem.

Chwała. Ty, który człowieka stworzyłeś z ziemi, Dawco życia
Chryste, daj odpoczynek tym, których od nas zabrałeś, odpuszczając
im grzechy jako miłosierny i Przyjaciel człowieka.

I teraz. Święta Bogurodzico, uświęć nasze zamysły i umocnij
rozum, wybaw nas ze strzał złego niezranionymi, sławiących Twoją
wspaniałość, przez wszystkich sławiona.

Inny kanon.

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Uczyń godnymi niewypowiedzianej i Bożej Światłości godne chóry
męczenników, których zabrałeś z ziemi, wszystko czyniącą Twoją
wolą, Przyjacielu człowieka.

Chwała. Pozwól oświecić się dobrocią Twojej chwały tym, którzy
pozostawili życie i przeszli do Twojej niewypowiedzianej
Światłości, Władco, dając im odpoczynek.

I teraz. Okaż się wybawiającą tych, którzy gorliwie Ciebie
przyzywają, przeczysta Bogurodzico, która zrodziłaś Boga
rządzącego życiem i śmiercią.

Pieśń 7

Hirmos: Cherubinów naśladując dzieci w piecu radując się
śpiewały: Błogosławiony jesteś, Boże, albowiem prawdą i sądem
sprowadziłeś to na nas ze względu na nasze grzechy, wielbiony i
wywyższany na wieki.

Święci cierpliwością pokonali wroga, cierpiąc próby okrutnych
mąk, albowiem zaiste ukochali Boga, który cierpiał za grzechy
nasze, dla ich modlitw wybaw nas wszystkich, sławiących Ciebie,
Słowo, z pokus i nieszczęść.

Świetliści hierarchowie, asceci, prorocy i kapłani męczennicy,
sławna wielość świętych niewiast w cierpieniach i w poście
mężnie zajaśniała, zawsze módlcie się do Boga, aby zmiłował
się nad nami.

Mnóstwo męczenników modli się do Ciebie, Chryste łaskawco, abyś
wybawił mnie, zagubionego, ze wszystkich bólów, smutków i
okropnych pokus, ze wszystkich grzechów i kłamstwa, Słowo.

Chwała. Skąd ucieknie choroba, westchnienie i smutek, gdzie
jaśnieje Twoje oblicze, Chryste, gdzie teraz radują się
zgromadzenia świętych, tam umieść dusze wszystkich, którzy
odeszli do Ciebie, Przyjacielu człowieka, przebaczając im wszystkie
grzechy jako jedyny miłosierny.

I teraz. Z męczennikami, z czcigodnymi ojcami, ze wszystkimi
prorokami, ze świętymi niewiastami błagaj, Przeczysta, jedynego
spoczywającego w świętych, aby uświęcił nas wszystkich, którzy
świętymi głosami wysławiają Ciebie, Czysta, na wszystkie wieki.

Inny kanon.

Hirmos: Wrogie Bogu polecenie nieprawego prześladowcy wysoki
płomień podniosło. Chrystus bowiem zesłał pobożnym młodzieńcom
rosę duchową, Syn błogosławiony i wywyższony.

Ty, który wszędzie jesteś, zstąpiłeś Panie, aby zbawić dawno
temu oszukany rodzaj ludzki, przeto Ciebie błagają męczennicy: Tym,
których zabrałeś z ziemi, Zbawco, daj odpoczynek w ziemi
łagodnych.

Będąc martwym jako wolny wśród zmarłych uśmierciłeś śmierć
sam jeden, Chryste, i teraz uśmierconych przez grzech wybaw sług
Twoich, Władco, okazując ich dziedzicami Twego królestwa.

Chwała. Dzięki Twojemu obfitemu i niewypowiedzianemu miłosierdziu
oraz niezmierzonej otchłani przyjaźni do człowieka, Chryste, daj
odpuszczenie grzechów zmarłym i okaż ich oczyszczonymi Twoją
łaską.

I teraz. Byłaś świecznikiem Bożej Chwały, Dziewico, jasność
nosząc przez Ducha, która objawiła się nam w ciele i rozpędziła
mgłę otchłani Światłością swego Bóstwa, przez Boga otoczona
radością.

Pieśń 8

Hirmos: Tego, który w krzewie Mojżeszowi cud Dziewicy niegdyś
przedstawił na górze synajskiej, opiewajcie, błogosławcie i
wywyższajcie na wszystkie wieki.

Strumień waszej krwi, cierpiętnicy Pańscy, oświecił całe
stworzenie i wysuszył powódź oszustwa, obficie napajając dusze
wierzących.

Objawił się chór poszczących, zgromadzenia hierarchów i
świętych niewiast, sławnych proroków, jednej czci z aniołami, jak
aniołowie duchem żyjąc na ziemi.

Wybawcie wszystkich nas, cierpiętnicy Pańscy, arcykapłani i
prorocy, mnóstwo ascetów i świętych niewiast, z sieci wrażych,
was wysławiających.

Chwała. Tych, których od nas przyjąłeś, Zbawco, umieść na
łonie Abrahama i daj odpoczynek ze wszystkimi wybranymi, wszystkim
odpuszczając grzechy jako szczodry.

I teraz. Bogurodzico czysta, ze wszystkimi świętymi prorokami i
męczennikami, ascetami, świętymi niewiastami i kapłanami
męczennikami módl się, aby Zbawiciel ulitował się nad nami.

Inny kanon.

Hirmos: Piec ognisty dawno temu w Babilonie płomienie rozdzielając,
z Bożego nakazu spalił Chaldejczyków, wiernych zaś zrosił,
śpiewających: Błogosławcie wszystkie dzieła Pańskie, Pana.

Pokazałeś nam śmierć wrogów, uniżeniem Twoim jako
Nieśmiertelny, Bożą Twoją mocą okazałeś wejścia życia
nieśmiertelnego, które teraz godnie otrzymali Twoi męczennicy.

Pozwól tym, którzy odeszli, rozkoszować się Twoim duchowym
pięknem, oczyszczając ze wstydu złego grzechu jako Przyjaciel
człowieka, jedyny bowiem jesteś, Władco, który okazał się obcym
grzechowi.

Chwała. Poprawiłeś nas, Chryste, upadłych w proch śmierci,
śmiercią Twoją dając życie i nieskończony pokarm oraz wieczną
radość, której teraz jako miłosierny uczyń godnymi tych, którzy
odeszli.

I teraz. Wielka i budząca bojaźń jest tajemnica Twego zrodzenia,
Matko Boża, zrodziłaś bowiem Boga, którego śmierć nie mogła
znieść i grób nie zniszczył, przeto Ciebie, Przeczysta, sławią
wszystkie narody.

Pieśń 9

Hirmos: W nadprzyrodzony sposób ciałem poczęłaś w łonie poza
czasem z Ojca zajaśniałe Słowo, przeto w niemilknących pieśniach
Ciebie uwielbiamy, wierni.

Silni w cierpieniach, mocni przeciwko wrogom okazaliście się
cierpiętnicy, odnieśliście zwycięstwo ucierpiawszy i zostaliście
ukoronowani przez Boga.

Jako Boży święci działacze i będąc podobieństwem Dobrego
Pasterza, paśliście Jego owieczki, czcigodni arcykapłani sławni w
Bogu.

Z ascetami, poszczącymi i świętymi prorokami uczcijmy mnóstwo
niewiast, które ucierpiały i postem zniszczyły wroga.

Chwała. Przesławne mnóstwo Twoich świętych, Chryste, nieustannie
modli się do Ciebie, abyś tych, których zabrałeś w wierze, Panie,
okazał uczestnikami życie wiecznego.

I teraz. Ty, która szczodrobliwego Boga zrodziłaś ciałem, z
wszystkimi świętymi módl się zawsze do Niego, aby wybawił nas z
nieszczęść, Matko Dziewico czysta.

Inny kanon.

Hirmos: Ten, który przed słońcem ze Światłości Boga zajaśniał
i w ciele do nas przyszedł w łono Dziewicy niewypowiedzianie
wcieliwszy się, błogosławiona czysta, Ciebie jako Bogurodzicę
uwielbiamy.

Mający władzę nad żywymi i martwymi, Przywódco życia, tym,
którzy z ziemi odeszli do Ciebie, daj dziedzictwo niebieskie,
Władco, i światłość świętych przesławnych Twoich
cierpiętników.

Będąc Słowem, które dawno temu dało mi istnienie, Dawco życia, i
które dobry żywot znowu mi darowało, zmarłe Twoje sługi jako
miłosierny umieść na upragnionego Praojca Abrahama.

Chwała. Cały jesteś najjaśniejszą słodyczą, Zbawco mój, cały
jest nienasyconym pragnieniem, potokami Twego pokarmu i wodą
odpuszczenia napój zmarłych, nieustannie Ciebie sławiących.

I teraz. Ciebie, Bogurodzico, godnie teraz wierni wielbimy,
naśladując Twoje natchnione przez Boga słowa, Ty bowiem jedyna
ludziom zrodziłaś Boga, który zniszczył moc śmierci, Matko
Dziewico.

Także: Zaprawdę godne to jest, ektenia, fotagogikon dnia i zwykłe
psalmy.

Do psalmów pochwalnych dodajemy stichery męczennikom, ton 2:

Za Chrystusa ucierpieliście aż do śmierci, o cierpiętnicy
męczennicy, dusze bowiem macie na niebiosach w ręku Bożym i po
całym świecie czczone są wasze relikwie, kapłani kłaniają się i
ludzie wszyscy, radując się zgodnie wołają: Snem czcigodnym jest
przed Panem śmierć Jego sprawiedliwych.

Każde miasto i kraina czczą wasze relikwie, o cierpiętnicy
męczennicy, wy bowiem ucierpieliście według prawa i przyjęliście
korony niebieskie, przeto jesteście chwałą hierarchów i
upiększeniem Kościołów.

Święci męczennicy wziąwszy krzyż Chrystusowy, oręż
niezwyciężony, zniszczyli całą moc diabelską i przyjęli korony
niebieskie, stali się dla nas murem obronnym i modlą się za nami do
Chrystusa.

Zmarłym: Biada mi, jakiż wysiłek ma dusza odłączająca się od
ciała! Biada mi, wtedy bez względu na ilość łez nie będzie
zmiłowania nade mną! Ku aniołom podnosząc oczy bezskutecznie
będę się modlił, ku ludziom wyciągać ręce i nie będzie
pomocnika. Przeto umiłowani moi bracia, rozumiejąc krótkie życie
nasze, prośmy Chrystusa o pokój dla zmarłych i o wielkie
miłosierdzie dla dusz naszych.

Chwała, i teraz. Teotokion: Przyjdźcie, wszyscy wysławmy w
niemilknących pieśniach Matkę Światłości, Ona bowiem urodziła
nasze zbawienie, i przynieśmy Jej „Raduj się” jako jedynej
rodzącej wszystkich Przywódcę, przedwiecznego Boga. Raduj się,
która wybawiłaś pokolenia Ewy, raduj się, przeczysta Dziewico,
nieznająca małżeństwa.

Na stichownie stichery zmarłym, ton 2:

Prosomion: Gdy z drzewa.

Dążenia śmiertelne i zniszczenie Twoją życiodajną śmiercią
zniszczyłeś, Władco, wszystkim wytoczyłeś życie wieczne i
zmarłym ludziom dałeś powstanie, przeto modlimy się do Ciebie,
Zbawco, abyś dał odpoczynek tym, którzy z wiarą odeszli do Ciebie,
uczyń ich godnymi Twojej niezniszczalnej chwały, Przyjacielu
człowieka.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Aby ludzi uczynić uczestnikami Twego Bożego królestwa, Chryste,
ukrzyżowanie przecierpiałeś i przyjąłeś dobrowolną śmierć,
przeto modlimy się: Z Twego miłosierdzia okaż uczestnikami Twego
królestwa tych, którzy z wiarą odeszli do Ciebie i uczyń ich
godnymi Twojej słodkiej dobroci, Przyjacielu człowieka.

Stichos: Dusze ich zamieszkają w szczęśliwości.

Chcąc zbawić Twoje stworzenie, zaiste spełniłeś budzącą
bojaźń tajemnicę Opatrzności jako najłaskawszy i ceną czcigodnej
Twojej krwi odkupiłeś cały świat, przeto modlimy się: Tych,
którzy z wiarą odeszli do Ciebie, uczyń godnymi zbawienia.

Stichos: Pamięć o nich z pokolenia na pokolenie.

Stojąc przed Twoim budzącym drżenie i bojaźń ołtarzem, Chryste,
od wieków zmarli oczekują na Twoje sprawiedliwe słowa i przyjmą
prawy Boży Sąd. Wtedy przeto daj odpoczynek Twoim sługom, Zbawco,
którzy z wiarą odeszli do Ciebie, gdzie świętych oblicza i
radość jest niewypowiedziana.

Chwała, i teraz. Teotokion: Gdy dusza moja zechce rozłączyć się z
życiem ciała, wtedy oręduj, Władczyni, i rozpędź narady
bezcielesnych wrogów, krusząc ich gardziele, gdyż bezlitośnie
chcą mnie pożreć, i pozwól mi nienaruszonym przejść obok
stojących na powietrzu książąt ciemności, Oblubienico Boża.

Także: Dobrze jest wyznawać, ciąg dalszy, pierwsza godzina i
rozesłanie.

W sobotę na Liturgii Błogosławieństwa. Ton 2:

Stichos: Błogosławieni czyniący pokój, albowiem oni synami Bożymi
będą nazwani.

Słowa łotra przynosimy Tobie i modlimy się: Wspomnij nas, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Do cierpień Chrystusowych upodobniliście się, męczennicy,
rozliczne cierpienia ludzkie zawsze leczycie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Z prorokami, apostołami, z czcigodnymi nauczycielami, niech Stwórcy
wszystkich zmarli dobrze spodobają się.

Stichos: Radujcie się i weselcie, albowiem zapłata wasza obfita jest
w niebiosach.

Ze wszystkimi świętymi Twoimi jako Przyjaciel człowieka Pan
wszystkich umieść w wierze zmarłe Twoje sługi, prosimy Ciebie.

Chwała. O nadprzyrodzona Trójco, ulituj się nad czczącymi Ciebie i
wszystkich zawsze wybawiaj z oszustwa wrogów i sieci.

I teraz. Nie pogardzaj modlitwami Twoich sług, Nieskalana,
wybawiając nas z wszelkich nieszczęść i smutków.

Koniec tonu drugiego.


