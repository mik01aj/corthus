W CZWARTEK WIECZOREM,

stichery isomelosy ku czci krzyża, ton 6:

Prosomion: Po trzech dniach.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Wielce cierpliwy i Przyjacielu człowieka, Boże mój, wielce
miłosierny i szczodry, jak przecierpiałeś zabicie i śmierć na
drzewie, za rodzaj ludzki, wysławiamy Twoją łaskawość.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Policzkowanie przecierpiałeś, ukrzyżowanie i poniżanie, wielce
cierpliwy, chcąc wszystkich wybawić z oszustwa, jedyny Dawco życia,
i wszystko cierpisz, Najłaskawszy.

Stichos: Od straży porannej do nocy, od straży porannej niech Izrael
ma nadzieję w Panu.

Wstąpiłeś na krzyż, Pasterzu, i rozpostarłeś ręce, wołając:
„Przyjdźcie do mnie i zostaniecie oświeceni, będący omroczonymi
oszustwem, Ja bowiem Światłością jestem”. Chwała Tobie, jedyny
Dawco Światłości.

Inne stichery isomelosy Bogurodzicy, ton ten sam:

Prosomion: Zrozpaczonego.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Pochyloną pod wielkim ciężarem grzechów duszę moją i pełną
namiętności podnieś, Dziewico, Ty bowiem upadłych podnosisz
Zbawcę mając słuchającego macierzyńskiej odwagi, i rozedrzyj
Twoim orędownictwem rękopis grzechów, błagam, z wielkiego Twego
miłosierdzia.

Stichos: Chwalcie Pana wszystkie narody, wysławiajcie Go wszyscy
ludzie.

Zrozpaczonego przez grzechy i skalanego nieprawościami,
pogardzającego Bożymi przykazaniami zobacz i nie odrzucaj mnie od
oblicza Twego, Ty bowiem jesteś, Bogurodzico, nadzieją moją i
orędowniczką, przeto zważ na moje modlitwy i oczyść mnie z
wszelkiego skalania, z wielkiego Twego miłosierdzia.

Stichos: Albowiem miłosierdzie Jego umocnione jest nad nami, i prawda
Pańska trwa na wieki.

Otwórz mi bramę pokuty, daj mi źródło łez, Najświętsza, daj
rozrzewnienie i cnotliwe życie, Ciebie bowiem jedyną mam jako znane
orędownictwo, wszelką nadzieję moją na Ciebie składam, nie
odrzucaj mnie zawstydzonego, lecz przyjmij i zbaw, Władczyni, z
wielkiego Twego miłosierdzia.

Chwała, i teraz. Stauroteotokion:

Prosomion: Po trzech dniach.

Widząc Ciebie na drzewie przygwożdżonego, Przeczysta wołała: O
Synu mój i Boże, cóż za przesławne i przedziwne wieści, że
cierpisz z wielkiego miłosierdzia?

Także: Pogodna Światłości. Prokimenon dnia, ton 6: Pomoc moja jest
od Pana, który stworzył niebo i ziemię. Stichos: Oczy me wznoszę
ku górom, stąd nadejdzie pomoc moja. Pozwól, Panie, w wieczór ten.

Na stichownie stichery ku czci krzyża, ton 6:

Krzyż Twój, Panie, jest życiem i zmartwychwstaniem dla ludu Twego i
w nim mając nadzieję Tobie, zmartwychwstałemu Bogu naszemu
śpiewamy: Zmiłuj się nad nami.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Krzyż Twój, Panie, raj otworzył rodzajowi ludzkiemu i ze
zniszczenia wybawił, Tobie ukrzyżowanemu ciałem Bogu naszemu
śpiewamy: Zmiłuj się nad nami.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Męczennicy Twoi, Chryste, nie wyrzekli się Ciebie, nie
odstąpili od przykazań Twoich, dla ich modlitw zmiłuj się nad
nami.

Chwała, i teraz. Stauroteotokion:

Prosomion: Po trzech dniach.

Dziewica stojąc niegdyś z dziewiczym uczniem przy krzyżu podczas
ukrzyżowania, płacząc mówiła: Biada mi, jakże to cierpisz,
Chryste, sam będąc dla wszystkich beznamiętnością?

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W CZWARTEK NA POWIECZERZU,

Kanon do Najświętszej Bogurodzicy,

mający akrostych: Daj mi, Dziewico, łzy pokuty. Ton 6:

Pieśń 1

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, wołał: Bogu zwycięską
pieśń śpiewajmy.

Stichos: Najświętsza Bogurodzico, wybaw nas!

Przyjmij, Dziewico, błaganie moje z ust niegodnych, ze skalanych
warg, odważnie przyjmując je i światłością rozrzewnienia,
Czysta, oświeć sługę Twego.

Obłoki łez daj mi, Twoimi modlitwami, Dziewico Matko czysta, abym
płakał gorąco nad tym, co uczyniłem na ziemi, i dzięki Tobie
uniknął wszelkiej męki.

Chwała. Mojego płaczu nie odrzuć, która zrodziłaś Źródło
miłosierdzia, lecz miłosiernie Twoim okiem miłosiernym,
Bogurodzico, ulecz żądze mojej duszy.

I teraz. Jęcząc płacz, duszo moja, i nad sobą płacz, kłaniając
się Matce Bożej i mówiąc: Mnie winnego wybaw ze strasznej męki.

Pieśń 3

Hirmos: Nie ma świętego jako Ty, Panie Boże mój, któryś
podniósł róg wiernych Twych, Łaskawy, i umocniłeś nas na opoce
wyznania Twego.

Nie ma innego, kto by zgrzeszył jak ja, Najświętsza, Czysta,
zniewolonego słowami niezmierzonych zamysłów, ale w Tobie mając
nadzieję modlę się, abyś mnie z nich wyrwała.

Oto naszedł na mnie jak rany całej wrażej złości ciężar i
strasznie woniejąc duszę prowadzą ku wszelkim upadkom.

Chwała. Wielkie jest mnóstwo moich grzechów, przeto z wiarą
przypadając, Najświętsza, wołam do Ciebie, pokorny: W strasznej
godzinie ubłagaj Boga, który wcielił się w Ciebie.

I teraz. Święta Bogurodzico, mnie winnego wszelkiego osądzenia
wyrwij z niego, odwagę macierzyńską mając przed Bogiem, i
wprowadź mnie do Jego pałacu.

Pieśń 4

Hirmos: Chrystus moją mocą, Bóg i Pan, śpiewa i głosi Boży
Kościół, i z czystym sercem weseli się w Panu.

Daj mi źródło łez, Władczyni, abym obmył skalanie pokornej duszy
mojej i odnalazł piękno, które zagubiłem z rady węża.

Boże mój miłosierny, Boży Przyjacielu człowieka, miłośniku
miłosierdzia, teraz na mnie wylej Twoje miłosierdzie, błaga Ciebie
o to Nadzieja i Wspomożycielka moja, Matka Twoja.

Chwała. Mnie marnotrawnego, mnie przerażającego, bez rozumu i bez
wstydu z powodu moich grzechów, Nieskalana, ulitowawszy się wybaw i
wyzwól z gehenny.

I teraz. Niwa zniszczy śmierć, rodząc Życie wszystkich, przeto i
ja wołam do Ciebie: Zgrzeszyłem, wybaw mnie, Czysta, macierzyńskimi
modlitwami Twoimi.

Pieśń 5

Hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie,
Słowo Boże, prawdziwego Boga, i wołam z ciemności grzechu.

Zmiłuj się nade mną, Czysta, w Tobie bowiem nadzieję moją
złożyłem, i ulituj się nad z wiarą wołającym do Ciebie,
odrzuciwszy duszy mojej wszystkie okropne żądze.

Wybaw mnie z żądz, nieszczęść i kłopotów, złych wrogów, wybaw
z ich zasadzek pokorną moją duszę, aby nie rzekli, Dziewico:
Umocniliśmy się przeciwko niemu.

Chwała. Okazałaś się czystą ciałem i duszą, Przeczysta, duszę
moją wyzwól ze skalania, dając mi żyć w czystości i skieruj do
czynienia Pańskiej woli Bożej.

I teraz. Ciebie jedyną mam jako ucieczkę i ku Bogu odmianę, który
w licznych grzechach całe życie moje spędziłem, przeto Ty,
Bogurodzico, ulituj się nade mną.

Pieśń 6

Hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Wznieś ten mały mój płacz i rąk podniesienie, Władczyni, jako
wonną ofiarę i Twoją postać pozwól ujrzeć czystym sumieniem.

Słów moich błagania nie odrzuć, Władczyni czysta, Rodzicielko
miłosiernego Boga, który zajaśniał z Twego łona, lecz daj mi
przed końcem Boże przebaczenie.

Chwała. Pochyliłem się pod żądzami marnotrawnymi, nieszczęsny, i
oddaliłem się od Boga, do którego módl się, aby mnie zbawił,
Dobra, do Ciebie bowiem przybiegłem i szatami wspaniałym upiększ
mnie.

I teraz. Nie spalił łona Twego ogniem będący Jezus, z Ciebie
przyszedł w ciele, przeto módl się, aby z ognia i wszelkiej męki
wybawił z wiarą wyznających Ciebie.

Także: Panie, zmiłuj się, trzy razy. Chwała, i teraz.

Katyzma poetycka, ton 6:

Czysta Dziewico i przesławna, aniołów chwało, gdy stałaś przy
krzyżu Syna i Boga Twego, nie mogąc znieść złości wrogów,
wołałaś płacząc i jęcząc, jedyna błogosławiona: Jakże to
cierpisz, Przyjacielu człowieka, ich wszystkich zło?

Pieśń 7

Hirmos: Dzieci w Babilonie płomienia pieca nie ulękły się, lecz w
płomienie wrzucani zraszani śpiewali: Błogosławiony jesteś, Panie
Boże ojców naszych.

Powstań, o duszo moja, ze zła, które uczyniłaś, dlaczego ciągle
śpisz? Dlaczego leżysz w śnie zniechęcenia? Zawołaj do
Bogurodzicy: Najświętsza, pomóż mi!

Obraz postaci Twojej czczę i nie śmiem wejrzeć ku Tobie,
Najświętsza, modlę się o odpuszczenie win, aby w czystości
widzieć Twoją najczystszą ikonę.

Chwała. Przybiegam do Twego wspomożenia, Bogurodzico, przypadam, aby
przyjąć przebaczenie, nie pogardzaj mną, Władczyni, lecz
ulitowawszy się, wybaw mnie.

I teraz. Różnorodnymi słowami niszczącymi duszę skalałem ją i
rozum, modlę się do Ciebie, Przeczysta, nie pogardzaj mną i z pokus
wyrwij sługę Twego.

Pieśń 8

Hirmos: Za prawa ojców błogosławieni młodzieńcy w Babilonie
narażając się na niebezpieczeństwo króla opluli rozkazy
szaleńcze i połączeni nie zostali spaleni ogniem, Władcy Bogu
godną śpiewając pieśń: Panu śpiewajcie dzieła i wywyższajcie
Go na wszystkie wieki.

Bezmiernie zgrzeszyłem i skalałem w grzechach moje ciało,
nierozumny, myślę o nieuniknionym dniu Sądu i nie pojmuję, lękam
się, przerażam i drżę, przypadam jednak do Twojej łaskawości,
Władczyni: Nie odrzucaj mnie, lecz zobacz mój ból i wybaw mnie z
wszelkiego osądzenia na męki rozliczne.

Zakonem Bożym pogardzałem, w lenistwie cały leżę, nieszczęsny,
podnieś mnie szybko, Przeczysta, i pozwól mi otrzymać część
zbawionych, abym radując się wołał do Ciebie: Raduj się, radości
świata, jedyna orędowniczko z wiarą przyzywających Twoją możną
opiekę.

Chwała. Biada mi, duszo moja! Jakże staniemy wtedy w drżeniu i
lęku przed budzącym bojaźń Sądem, gdy aniołowie staną w
bojaźni i drżeniu? Mając przed Bogiem łaskawą wspomożycielkę
zegnij kolana i podnieś ręce ku wysokościom nieba, wołając:
Wejrzyj i oszczędź Twoim miłosiernym wtedy spojrzeniem, Dziewico.

I teraz. Okaż mi teraz Twoje nie do zawstydzenia wspomożenie, jako
dłużnik przed matczynymi modlitwami przychyli się Twój Syn,
Dziewico, uprzedź teraz w potrzebnej godzinie, abym nie odszedł
niegotowy, ale żył jeszcze, przez wszystkich opiewana Bogurodzico
czysta.

Pieśń 9

Hirmos: Nie płacz nade Mną, Matko, widząc w grobie Syna, którego w
łonie poczęłaś bez nasienia, powstanę bowiem i wysławię się, i
jako Bóg wyniosę w chwale tych, którzy nieustannie w wierze i
miłości Ciebie wywyższają.

Modlę się do Ciebie, aby otrzymać wyższą chwałę: Przebacz mi i
wybaw z długów ciemności, całe odrzuciwszy popełnione grzechy w
niewiedzy i rozumie, za dnia i w nocy, Przeczysta, abym dziękczynną
pieśń radując się przyniósł Tobie.

Wyrwij mnie z wszelkich bólów, Dziewico, i postaw nogi moje na opoce
Bożego zbawienia, Ciebie bowiem jako Orędowniczkę nie do
zwyciężenia teraz zdobyłem, mam nadzieję przebyć mur i
przeszkodę, którą zbudowałem nieposłuszeństwem przy drzewie.

Chwała. Modlę się do Ciebie, która zrodziłaś miłosiernego
Sędziego i Władcę: Przyjmij odwagę skalanych ust i ubogi mój
śpiew, nie brzydź się mną, który zgrzeszyłem bardziej od
wszystkich ludzi, Ciebie bowiem po Bogu mam jako Wspomożycielkę,
sługa Twój.

I teraz. W łonie Twoim miałaś przewyższającego całe stworzenie
Boga wcielonego, Bogurodzico, módl się gorliwie do Niego, Czysta,
aby przebaczył wszystkie winy sługi Twego, abym wolnym głosem i ja
Ciebie wysławiał.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W PIĄTEK RANO,

po pierwszej recytacji Psałterza katyzmy poetyckie ku czci krzyża,
ton 6:

Dzisiaj prorocze spełnia się słowo, oto bowiem kłaniamy się
miejscu, na którym stały nogi Twoje, Panie, i drzewa zbawienia
zakosztowawszy otrzymujemy wyzwolenie z grzesznych żądz, dla modlitw
Bogurodzicy, jedyny Przyjacielu człowieka.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Gdy tylko ustawiono drzewo krzyża Twego, Chryste, zachwiały się
fundamenty śmierci, Panie, którego bowiem pochłonęła z lubością
otchłań, wypuściła z drżeniem, pokazałeś nam zbawienie Twoje,
Święty, i wywyższamy Ciebie, Synu Boże: Zmiłuj się nad nami.

Chwała, i teraz. Stauroteotokion:

Prosomion: Nadzieja świata.

Jedyna nieskalana Owieczko, Bogurodzico Dziewico, z łona Twego
czcigodnego zrodzonego widząc wiszącego dobrowolnie na krzyżu,
wołałaś, Dziewico, z gorzkimi łzami: Synu mój łagodny, opiewam
Twoją budzącą lęk Opatrzność.

Po drugiej recytacji Psałterza katyzmy poetyckie, ton 6:

Krzyż Twój, Panie, jest uświęcony, przez niego bowiem bywają
uzdrowienia słabych przez grzechy, przeto przypadamy do Ciebie:
Zmiłuj się nad nami.

Stichos: Bóg nasz, Król nasz przed wiekami uczynił zbawienie
pośrodku ziemi.

Panie, osądzili Ciebie Żydzi na śmierć, Życie wszystkich, ci,
którzy Czerwone Morze dzięki lasce przeszli, przygwoździli Ciebie
do krzyża, ci, którzy z kamienia ssali miód, przynieśli Tobie
żółć, lecz wszystko dobrowolnie przecierpiałeś, aby nas
wyzwolić z niewoli wroga, Chryste Boże nasz, chwała Tobie.

Chwała, i teraz. Stauroteotokion:

Prosomion: Nadzieja świata.

Stojąc przy krzyżu Dziewica i Matka, która bez bólów ponad
zrozumienie zrodziła wcielonego, wołała płacząc macierzyńsko:
Nie mogę patrzeć na Ciebie martwo wiszącego, który życie dajesz
żyjącym na ziemi, o Synu i Boże mój!

Po trzeciej recytacji Psałterza katyzmy poetyckie, ton 6:

Prosomion: Nadzieja świata.

Krzyżu przepędzający demony, lekarzu chorych, mocy i ochrono
wiernych, zaiste chwało prawosławnych, umocnienie Kościoła
Chrystusowego, bądź nam ogrodzeniem, murem i obroną, drzewo
błogosławione.

Na drzewie krzyża ze względu na miłosierdzie i zmiłowanie
podniesiony zostałeś i bok Twój przebito włócznią, a Ty jako
wszechmocny Bóg zniszczyłeś okropny spis grzechów, przeto
pobożnie opiewamy, Słowo, Twoją niewypowiedzianą Opatrzność.

Męczennikom: Święci w Tobie oświecili się, Światłości
sprawiedliwych, jaśnieją zawsze jak gwiazdy, gasząc świecznik
beznożnych, ich modlitwami, Zbawco nasz, oświeć mój świecznik i
zbaw mnie, Panie.

Chwała, i teraz. Stauroteotokion: Najświętsza Bogurodzico, w czasie
życia mego nie opuszczaj mnie, nie powierzaj mnie ludzkiej opiece,
lecz sama wspomóż i zmiłuj się nade mną.

Kanon ku czci czcigodnego i życiodajnego krzyża. Ton 6:

Pieśń 1

Hirmos: Tego, który niegdyś pokrył falami morza prześladowcę
dręczyciela, pod ziemią ukryły dzieci zbawionych, ale my, jak
niegdyś dziewice, zaśpiewamy Panu, chwalebnie bowiem się
wysławił.

Twoim czcigodnym cierpieniem uczciłeś pozbawioną człowieczeństwa
naturę ludzką, przeto czcząc Ciebie z bojaźnią, wielbimy
panowanie Twoje i z wiarą sławimy, chwalebnie bowiem się
wysławił.

Krwią Twoją, Słowo, zatrzymałeś nieprawy przelew krwi i
oczyściłeś ze skalania złą naturę ludzką, Wszechmocny, przeto
zbawieni sławimy Twoje panowanie.

Męczennikom: Zwierza krwiopijcę zaiste zwyciężyliście waszym
sprzeciwem, godni pochwały męczennicy, ognistą naturę
zwyciężając rosą Bożej łaski i wielką burzę wielobóstwa
powstrzymawszy.

Męczennikom: Obłokami krwi deszcz oszustwa wysuszyliście, obłoki
uzdrowień toczycie światu i odpędzacie płomień żądz
bezbożnictwa, przeto jesteście błogosławieni, męczennicy.

Teotokion: Piękna ani też postaci nie miał, gdy cierpiał piękny
dobrocią – macierzyńsko krzyczała i z miłością Ciebie
sławiła patrząc na Ciebie nieznająca małżeństwa Dziewica,
wiernych umocnienie.

Inny kanon do Najświętszej Bogurodzicy,

mający akrostych według alfabetu. Ton i hirmos ten sam.

Przeczysta Dziewico, Łaski Pełna Mario przesławna, radości
orędowniczko, Twoich śpiewaków otocz Bożymi łaskami, abyśmy
przynieśli Tobie dziękczynną pieśń.

O, Twoje tajemnice, Bogurodzico! Okazałaś się bowiem Władczynią
stworzeń, gdyż Tego, na którego nie śmieją patrzeć aniołów
zastępy nosisz w objęciach, przeto Ciebie uwielbiamy.

Cały rodzaj ludzki został skazany na zniszczenie śmierci przez
zakosztowanie z drzewa przez Pramatkę, przez Ciebie zaś został
podniesiony jako niezniszczalny, zrodziłaś bowiem Życie.

Pieśń 3

Hirmos: Ciebie, który na wodach zawiesiłeś całą ziemię,
stworzenie zobaczywszy na miejscu trupiej czaszki, zadrżało w
wielkim bólu, wołając: „Nie ma świętego poza Tobą, Panie!”

Ciebie, któryś na wodach zawiesił całą ziemię bez podpory,
podniesiono na drzewie i bok przebito, co widząc słońce omroczyło
się, poznając Ciebie, Panie, oświecenie wszystkich.

Zraniony zostaje Twoimi gwoździami oszust, który w raju dawno temu
zranił Adama i zraniony nieuleczony pozostanie na wszystkie wieki, my
zaś wierni znaleźliśmy uleczenie wszystkich ran, wielce cierpliwy.

Męczennikom: Gdy chór aniołów widział zastępy męczenników za
Baranka składane w ofierze i kruszonych, dziwił się jak materialni
zwyciężają niematerialnych wrogów, przyjmując korony zwycięstwa.

Męczennikom: Święci przyodziani mocą jedynego Wszechmocnego,
spletli się z wrogiem i zdeptali jego słabą moc, przyjmując od
Boga korony.

Teotokion: Ty, Przeczysta i Nieskalana, gdy widziałaś z Ciebie
zrodzonego przebitego włócznią, zraniona zostałeś w serce i
dziwiąc się mówiłaś: Jakże Tobie odpłaca, Dziecię,
zgromadzenie nieprawych?

Inny kanon.

Hirmos ten sam.

Oszustwem mnie oszukał pokusą przebóstwienia dawno temu wróg z
Edenu, Matko Boga, pełzający po ziemi skruszył mnie, lecz Chrystus
ulitowawszy się nade mną, odrodził z łona Twego ciało
przyjąwszy.

Dawno temu objawiona zostałaś prorokowi Ezechielowi jako Brama
Życia, Dziewico, przez którą jedynie Pan wcielony przejdzie i
zamkniętą zachowa, Czysta, albowiem jest Najwyższym.

Rozwiązane zostało dawne osądzenie klątwy, Matko Boża, przez
Twoje orędownictwo, objawił się bowiem Tobie Pan, obficie tocząc
wszystkim błogosławieństwo, Przeczysta.

Pieśń 4

Hirmos: Habakuk widząc Twoje na krzyżu boskie uniżenie, w lęku
zawołał: Ty, dobry, zrzuciłeś władzę książąt ciemności,
zstąpiwszy do będących w otchłani jako Wszechmocny.

Odmieniając niepowstrzymane wyciągnięcie rąk ku dawnemu
zakosztowaniu, martwy na drzewie ofiarowany zostałeś, zapragnąwszy
zbawić związanych i z przebitego boku tocząc im odpuszczenie.

Męki przecierpiałeś, Najłaskawszy, aby wyzwolić nas z żądz
bezrozumnych, żółci zakosztowałeś, Władco, wytaczając mi Bożą
słodycz, umarły dajesz mi życie.

Męczennikom: Ogień Bożej miłości w duszy nosząc duchowo,
płomień nieprawych wygasili cierpiętnicy i okazali się
oświecającymi świecami Chrystusowymi.

Męczennikom: Boży przyjaciele Króla wszystkich odłączywszy się
od cielesnej przyjaźni skierowali się zdecydowanie ku wszelkim
cierpieniom i zwyciężywszy zostali ukoronowani chwałą.

Teotokion: Bez bólów zrodziłam Ciebie i jakże widzę Ciebie teraz
kosztującego cierpienia? Jakże tak cierpisz, Synu niemający
początku? Sławię wielką Twoją cierpliwość – wołała
Dziewica.

Inny kanon.

Hirmos ten sam.

Wybraną i najczystszą z wszystkich pokoleń okazałaś się jedyna,
która cnotami zajaśniałaś, Nieskalana, Czysta, oświeć Twoją
Światłością wysławiających Ciebie pieśniami.

Boga w ciele zrodziłaś, Dziewico, z czystego Twego łona, Czysta,
Zbawiciela wybawiającego z okropieństw wszystkich śpiewających
Tobie, Dziewico Łaski Pełna.

Sprawując świętą służbę przy Bożym Twoim zrodzeniu,
Bogurodzico czysta, niematerialna natura i ludzi zgromadzenie z
miłością śpiewa Tobie: Oświeć nas Twoją jasnością.

Pieśń 5

Hirmos: Do Ciebie od poranku zwracam się, który ze względu na
miłosierdzie siebie wyniszczyłeś i niecierpiętliwy cierpiałeś,
Słowo Boże, daj mi pokój upadłemu, Przyjacielu człowieka.

Widziany jako martwy na miejscu czaszki, uśmierciłeś otchłań
cierpieniem ciała Twego, ani postaci, ani piękna nie mając
powieszony Chryste, chcąc mnie upiększyć jako Przyjaciel
człowieka.

Chcąc przygwoździć pożądliwe pragnienia pierwszego Adama,
gwoździami zostałeś przygwożdżony i włócznią przebity,
Chryste, płomiennemu orężowi nakazując, aby nie wzbraniał
wejścia sługom Twoim.

Męczennikom: Naśladując cierpienia Władcy chóry męczenników na
drzewie zostały przygwożdżone i mając odcinane ręce i nogi ku
ścieżce czcigodnej męki przez Boga zostali skierowani.

Męczennikom: Umysłem doskonałym umysłu pysznego zuchwałe
wznoszenie się zrzuciliście, doskonale upokorzywszy się w
naśladowaniu Tego, który wszystko podniósł pokornym sercem,
Chrystusowi męczennicy.

Teotokion: Z korzenia Jessego zakwitłaś, Dziewico, i jako kwiat
wydajesz Stworzyciela świata, który odrośle bezbożności wysuszył
Bożym sadem krzyża, przyjąwszy ciałem cierpienia.

Inny kanon.

Hirmos ten sam.

Jako drabina wzniesiona ku górze obrazowo zostałaś objawiona
Jakubowi, bowiem zaiste Bóg był z nami przez zstąpienie Boże i
życie dał ludziom.

Wybawiwszy się przez Ciebie ze smutku Pramatki, Bogurodzico,
pocieszeniem napełnieni zostaliśmy, wesele wszystkim zrodziłaś
bowiem i radość całego świata, przeto Twoich śpiewaków
modlitwami Twoimi, przez wszystkich opiewana, z nieszczęść wyrwij.

Tajemnie nauczony został widzący Boga Mojżesz przez okazanie krzewu
niespalanego przez ogień, Dziewico nieskalana, w Tobie bowiem
Stwórca zamieszkał i nie spalił Ciebie, najdoskonalszą ze
wszystkich stworzeń.

Pieśń 6

Hirmos: Połknięty został, ale nie był utrzymany we wnętrzu
wieloryba Jonasz, bowiem nosząc Twój obraz, cierpiącego i dającego
się pogrzebać, wyszedł ze zwierza jak z pałacu i wołał do
straży przy Twym grobie: Wy, którzy trzymacie się fałszywych
bogów, utraciliście samo Miłosierdzie.

Przekładając dawno temu ręce Jakub przedstawił krzyż,
błogosławiąc dzieci, przeto Najwyższy wstępując na krzyż z
klątwy dawnej uwolnił ludzkość i toczy teraz błogosławieństwo
błogosławiącym Ciebie, Stwórco najłaskawszy.

Wielki Mojżesz przedstawiając Twoje cierpienia, Słowo, dawno temu
na drzewie podniósł węża miedzianego, uwalniając patrzących nań
od jadowitego ukąszenia węża, bowiem gdy Ty, Władco, rozpięty
zostałeś, z wrogości okropnego węża wszyscy zostaliśmy
wybawieni.

Męczennikom: Dla Ciebie cierpieli dawno temu Boży i czcigodni
męczennicy będąc dręczonymi widzieli odpłatę wieczną i
radość, ich modlitwami, szczodry Chryste, wybaw śpiewających Tobie
z pokus, grzechów i nieszczęść.

Męczennikom: Strumieniami krwi zatrzymaliście potoki oszustwa,
czcigodni i Boży cierpiętnicy, zaiste okazując się dla wiernych
źródłami toczącymi wodę poznania Boga, ich modlitwami, Zbawco
świata, daj wszystkim odpuszczenie, życie, oczyszczenie grzechów i
wielkie miłosierdzie.

Teotokion: Arcypasterza i Władcę widząc podniesionego na drzewie
Owieczka płacząc wołała macierzyńsko: Cóż to za nowy cud,
Dziecię? Jakże to będąc nieśmiertelnym z natury przyjąłeś
śmierć chcąc ludzi wybawić ze zniszczenia?

Inny kanon.

Hirmos ten sam.

Obrazy w Zakonie i przepowiednie proroków objawiały Bogurodzicę
mającą zrodzić światu Zbawiciela i łaskawcę całego stworzenia,
wielokrotnie i różnorodnie działającego łaskawie dla tych,
którzy z wiarą i miłością, Bogurodzico czysta, wysławiają
Ciebie.

Tych, którzy dawno temu zabici zostali przez oszustwo wroga i
oddalili się od pierwotnego pokarmu rajskiego, znowu wprowadziłaś
do raju, jedyna Bogurodzico, rodząc Zbawcę Pana, który Bożą mocą
przecierpiał ukrzyżowanie i pogrzeb.

Ten, który wolą Bożą i swoją mocą stwórczą wszystko z niebytu
powołał, Czysta, przyszedł z Twojego łona jako Bóg i człowiek, i
będących poprzednio w ciemności niewiedzy jaśnieniami Bożymi
świetliście oświecił, Władczyni czysta.

Pieśń 7

Hirmos: Niewypowiedziany cud! Ten, który w piecu zachował od ognia
pobożnych młodzieńców, w grobie składany jest bez oddechu,
martwy, dla zbawienia nas, śpiewających: Wybawicielu Boże,
błogosławiony jesteś!

Gdy zgromadzenie żydowskie skazało Ciebie na krzyż, widząc to
ziemia przeraziła się, słońce jasność swoją skryło i będący
w ciemności ujrzeli Światłość, śpiewając: Wybawicielu Boże,
błogosławiony jesteś.

Przecierpiałeś zniewagi, Zbawco, bity trzciną i dobrowolnie
cierniem koronowany jako Bóg, Chryste Boże, na zbawienie nas,
śpiewających: Wybawicielu Boże, błogosławiony jesteś.

Męczennikom: Okazało się, że całe oszustwo diabelskie
rozwiązaliście, chwalebni męczennicy, cierpicie męki i śmierć
niesprawiedliwą, pragnąc życia doskonałego i wołając:
Wybawicielu Boże, błogosławiony jesteś.

Męczennikom: Stojąc pośrodku płomieni, chwalebni męczennicy,
jawnie spaliliście oszustwo i sami przez zroszenie Bożą łaską nie
zostaliście spaleni, wołając i śpiewając: Wybawicielu Boże,
błogosławiony jesteś.

Teotokion: Widząc Ciebie krzyżowanego, Syna niemającego początku,
Bogurodzica wołała: Pogrążam się teraz w smutku duszy, gdy
umierasz dając życie śpiewającym: Wybawicielu Boże,
błogosławiony jesteś.

Inny kanon.

Hirmos ten sam.

Mając Ciebie przyozdobioną złotem, Boża Matko, upiększenie
wspaniałe, zechciał wcielić się Twój Syn i Bóg, na zbawienie
nas, śpiewających Tobie: Owoc Twój, czysta Dziewico, jest
błogosławiony.

Jako różę pośród ciernia znalazł Ciebie Władca, Przeczysta,
napełnił nas wonią Twojej pięknej łaski duchowej, śpiewających
Jemu w rozrzewnieniu: Wybawicielu Boże, błogosławiony jesteś.

Widząc wszystkie znaki Boże Twego zrodzenia, prorocy chwalebnie
wołali, Czysta: Bóg przyjdzie z Dziewicy, aby zbawić wołających:
Wybawicielu Boże, błogosławiony jesteś.

Pieśń 8

Hirmos: Zadrżało z lęku niebo i zatrzęsły się fundamenty ziemi.
Oto bowiem ze zmarłymi został policzony i w cudzym złożony małym
grobie, Ten, który mieszka na wysokościach. Jego to błogosławcie
dzieci, wysławiajcie kapłani, ludzie wywyższajcie na wszystkie
wieki!

Pijesz kielich, Chryste, który zapragnąłeś męki krzyżowej,
wylewając mi źródła przebaczenia z życiodajnego boku, umarły ze
względu na żebro, śpiewam Tobie opiewając: Kapłani
błogosławcie, ludzie wywyższajcie na wszystkie wieki.

Gdy nieprawi ludzie skazali Ciebie na ukrzyżowanie, Jezusie,
pośrodku nieprawych, Dawco życia, Panie, zatrzęsła się ziemia i
wszyscy zaśpiewali z bojaźnią: Dzieci błogosławcie, kapłani
wysławiajcie, ludzie wywyższajcie na wszystkie wieki.

Męczennikom: Czcigodna przed Bogiem jest wasza śmierć,
cierpiętnicy, licznych bowiem zakosztowaliście cierpień, okazując
się uczestnikami czcigodnej śmierci Chrystusa i jednomyślnie
wołając: Dzieci błogosławcie, kapłani wysławiajcie, ludzie
wywyższajcie na wszystkie wieki.

Męczennikom: Zaiste wasz oręż ku zniszczeniu wrogów nie jest
cielesny, męczennicy: nadzieja, wiara i prawda, przez które
dostąpiliście Boga, z chórami aniołów zostaliście połączeni,
wołając do Władcy: Kapłani błogosławcie, ludzie wywyższajcie na
wszystkie wieki.

Teotokion: Najwyższy Synu niemający początku, cierpisz oplucie,
kpiny i krzyż, trzciną bity szyderczo – wołała Bogurodzica –
sławię Twoją wielką cierpliwość, którego dzieci błogosławią,
kapłani wysławiają, ludzie wywyższają na wszystkie wieki.

Inny kanon.

Hirmos ten sam.

Bożemu Danielowi okazana została niesieczona góra, z Ciebie bowiem,
Dziewico, został oddzielony kamień Chrystus, jedyny bez udziału
ręki ludzkiej, Dziewico, którego dzieci błogosławcie, kapłani
wysławiajcie, ludzie wywyższajcie na wszystkie wieki.

Zrodzenie Twoje, Czysta, zawsze pieśniami sławią zastępy
niebieskie i Tobie, Dziewico, radośnie z nami jako Matce Bożej
śpiewają, którą dzieci błogosławią, kapłani wysławiają,
ludzie wywyższają na wszystkie wieki.

Zorzami światłości Twojej uczyń jaśniejącymi tych, którzy teraz
Ciebie wyznają jako prawdziwą Bogurodzicę, Mario, czysta
Rodzicielko Boga, okazałaś się bowiem mieszkaniem Światłości,
Dziewico, z wiarą Tobie śpiewamy: Raduj się, błogosławiona i
wysławiona na wszystkie wieki.

Także śpiewamy Pieśń Bogurodzicy: Uwielbia dusza moja, Pana, i
pokłony.

Pieśń 9

Hirmos: Nie płacz nade Mną, Matko, widząc w grobie Syna, którego w
łonie poczęłaś bez nasienia, powstanę bowiem i wysławię się, i
jako Bóg wyniosę w chwale tych, którzy nieustannie w wierze i
miłości Ciebie wywyższają.

Zniszczałego przez pokarm rozkoszy z drzewa, jedyny Zbawco jako dobry
wybawiając ze zniszczenia ukrzyżowany zostałeś ciałem i umrzeć
zechciałeś. Śpiewacy nieustannie wielbią Twoją łaskawość,
Jezu, i moc Twoją.

O, jakże przecierpiałeś bóle na krzyżu rozciągnięty, z boleści
okropnych wyrywając mnie, Zbawco, jakże cierpisz ukoronowanie i
spalasz wszystkie ciernie żądz, a gdy octu zakosztowałeś, radości
kielich nam napełniłeś.

Męczennikom: Prześladowani wszyscy i wrzucani do więzień,
rozrywani okrutnie na części, na kołach strasznie rozciągani,
rzucani na pokarm zwierzętom nie wyrzekliście się Chrystusa,
Władcy wszystkich.

Męczennikom: Bardziej od jasności słońca jaśnieje przez
wszystkich opiewana znamienita pamięć cierpiętników, zawsze
oświecająca dusze pobożnych, odpędzająca ciemność żądz i
pokus, rozpędzająca też głęboki mrok demonów.

Teotokion: Nosisz noszącego wszystko i trzymasz na rękach jako
niemowlę wybawiającego nas z ręki wroga, groźnego nieprzyjaciela,
przeczysta Władczyni, i widzisz Go podniesionego na drzewie krzyża,
wyzwalającego nas z jamy zła.

Inny kanon.

Hirmos ten sam.

Okazałaś się w nadprzyrodzony sposób orędowniczką radości
wiecznej i życia, Czysta, Zbawcę wszystkich rodząc, który z
oblicza ziemi zabiera wszelką łzę i wszystkim radość daje.

Ciebie Praojciec Twój Dawid opiewał jako wspaniałą arkę, a
Mojżesz jako złote naczynie Bożej manny, Bogurodzico, albowiem
jedyna pomieściłaś w łonie zawsze będącego w łonie Ojca,
Dziewico, przeto Ciebie w pieśniach sławimy.

Jako zaiste przewyższającą całe stworzenie, Boga bowiem wszystkich
zrodziłaś w ciele, mamy Ciebie jako orędowniczkę, Władczyni,
znaną nadzieję i mur obronny, przez Ciebie mamy nadzieję otrzymać
zbawienie.

Także: Zaprawdę godne to jest, ektenia, fotagogikon i ciąg dalszy.

Na stichownie stichery ku czci krzyża, ton 6:

W krzyżu mam nadzieję, Chryste, i w nim się chlubię, wołając:
Przyjacielu człowieka, Panie, zrzuć pychę tych, którzy nie
wyznają Ciebie Bogiem i człowiekiem.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

My, odgrodzeni krzyżem, wrogowi sprzeciwiamy się, nie bojąc się
jego zasadzek i wyzwisk, albowiem pyszni zostaną zrzuceni i zdeptani
mocą na drzewie przygwożdżonego Chrystusa.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Panie, całe stworzenie świętuje pamięć świętych
Twoich, niebiosa radują się z aniołami i ziemia weseli się z
ludźmi, ich modlitwami zmiłuj się nad nami.

Chwała, i teraz. Stauroteotokion: Jako człowiek przygwożdżony
zostałeś do drzewa i umarłeś, w grobie zostałeś złożony jako
śmiertelny, a jako Bóg w chwale powstałeś po trzech dniach, Matko
czysta Dziewico.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina, zwykłe psalmy i rozesłanie.

W piątek na Liturgii Błogosławieństwa. Ton 6:

Stichos: Błogosławieni czyniący pokój, albowiem oni synami Bożymi
będą nazwani.

Pamiętaj o mnie, Boże Zbawco mój, gdy przyjdziesz w królestwie
Twoim, i zbaw mnie jako jedyny Przyjaciel człowieka.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Wyciągnąłeś dłonie na drzewie i objąłeś wszystkie narody
opiewające Twoją łaskawość, Chryste Boże nasz.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Dobrowolnie przygwożdżony zostałeś na drzewie i pełen pychy
oścień mocą Twoją, Chryste, zupełnie skruszyłeś.

Stichos: Radujcie się i weselcie, albowiem zapłata wasza obfita jest
w niebiosach.

Mękami rozkoszujecie się cierpiętnicy, rajskiej słodyczy
staliście się godni, nieustannie modląc się za świat.

Chwała. Wyrwij nas, sługi Twoje, z wszelkiej męki, Ojcze i Synu, i
współtronujący Duchu, Panie.

I teraz. Widząc Ciebie na krzyżu rozciągniętego, Dziewica
wzdychając śpiewała, Jej modlitwami zbaw nas. Panie.

