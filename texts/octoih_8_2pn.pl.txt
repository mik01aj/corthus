W NIEDZIELĘ WIECZOREM,

do: Panie, wołam do Ciebie, dodajemy stichery pokutne, ton 8:

Prosomion: Panie, jeśli Sąd.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Panie, który przyszedłeś na świat, aby wezwać grzeszników,
łotrów, celnika, nierządnicę i syna marnotrawnego przyjąłeś,
także mnie przyjmij z przyjaźni do człowieka, bardziej od
wszystkich grzeszącego przed Tobą, Chryste mój, i nie
pokutującego.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Panie, który z celników ustanowiłeś pasterzy Kościoła Twego, a z
jego prześladowcy uczyniłeś obrońcę, ich modlitwami okaż mnie
Twoją owieczką, Zbawco, abym nie stał się jako niepotrzebny
pokarmem dla obcego.

Stichos: Od straży porannej do nocy, od straży porannej niech Izrael
ma nadzieję w Panu.

Płacz przed końcem, nieszczęsna duszo, przylgnij do Boga, wołając
do Niego z serca i jęcząc, o skalana: Zgrzeszyłem, Chryste, nie
pogardzaj mną, błagam, lecz nawróciwszy mnie jako Miłosierny,
uczyń godnym przebaczenia.

Także z Menei stichery ku czci świętego, jeśli jest. Jeśli nie ma
Menei, to inne stichery ku czci bezcielesnych świętych aniołów,
prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Panie, zgromadzenia bezcielesnych nieustannie sławią Ciebie,
rozkoszując się Twoim pięknem i niewypowiedzianą dobrocią,
trójsłonecznymi promieniami obficie oświecani, ich modlitwami i
orędownictwem, Zbawco, zbaw dusze nasze.

Stichos: Chwalcie Pana wszystkie narody, wysławiajcie Go wszyscy
ludzie.

Panie, najpiękniejsze chóry anielskie Ty ustanowiłeś wszechmocnym
słowem Twoim i Najświętszym Twoim Duchem, niespalającej zorzy
jaśnienie dając im, ich modlitwami i orędownictwem, Zbawco, zbaw
dusze nasze.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Panie, serafiny opiewają Ciebie, księstwa, aniołowie, cnoty,
panowania, trony, potęgi, archaniołowie i wzbudzający lęk
cherubini chwałę Tobie przynoszą, ich modlitwami i orędownictwem,
Zbawco, zbaw dusze nasze.

Chwała, i teraz. Teotokion: Zawsze ja, będąc stworzeniem, Stwórcę
mego zasmucam i gniewam, daj mi poprawę, Dziewico, zmień mnie i
pomocą Twoją skieruj ku czynom dobrym, abym otrzymał zbawienie i
odpuszczenie grzechów.

Także: Pogodna Światłości. Prokimenon dnia, i: Pozwól, Panie, w
wieczór ten.

Na stichownie stichery pokutne, ton 8:

Tobie, Króla i Władcę, aniołowie nieustannie śpiewają, a ja
przypadam do Ciebie i jak celnik wołam: Boże, oczyść mnie i
zmiłuj się nade mną.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Nieśmiertelną będąc nie okrywaj się falami życiowymi, duszo
moja, lecz przybiegnij, wołając do swego Łaskawcy: Boże, oczyść
mnie i zbaw.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennicy Pańscy, wszelkie miejsce uświęcacie i wszelką
słabość uleczacie, módlcie się teraz, aby z sieci wrażych
zostały wybawione dusze nasze, błagamy was.

Chwała, i teraz. Teotokion: Archanioła Gabriela słowa przejąwszy,
wołamy: Raduj się, Matko Boża, która Dawcę życia Chrystusa
światu zrodziłaś.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W NIEDZIELĘ NA POWIECZERZU,

Kanon do Najświętszej Bogurodzicy. Ton 8.

Pieśń 1

Hirmos: Faraona prześladowcę na rydwanach pogrążyła niegdyś w
morzu laska Mojżesza, na krzyża znak poraziwszy i rozdzieliwszy
morze, uciekający zaś pieszo Izrael zbawiła, który zaśpiewał
Bogu pieśń.

Stichos: Najświętsza Bogurodzico, wybaw nas.

Sławne rzeczy o Tobie są głoszone, Przeczysta, wiernych chwałą
jedyną jesteś, przeto okaż mnie uczestnikiem przyszłej Chwały
Twoimi modlitwami, sławiącego Ciebie, najświętsza Dziewico,
opiewana przez wszystkich.

Błogosławiony owoc łona Twego, Przeczysta, który wszystkich nas
ludzi wybawił z klątwy, błogosławiona Najczystsza, o
niewypowiedziany cud, niedocieczone słowa, wszystkich wiernych
zbawienie.

Chwała. Mnóstwo aniołów zawsze błaga Ciebie, Panie, a także
zgromadzenie uczniów i proroków, tłum męczenników i ascetów
Twoich: Ze względu na Bogurodzicę daj nam grzechów przebaczenie
jako Przyjaciel człowieka.

I teraz. Ciebie, Przeczysta, która przyjęłaś w łono swoje ogień
pałający, błagam z wiarą: Wybaw i wyrwij mnie z gehenny ognia oraz
wyzwól mnie z wiecznej męki Twoimi łaskawymi modlitwami.

Pieśń 3

Hirmos: Niebieskiego kręgu najwyższy Stwórco, Panie, i Kościoła
założycielu, Ty mnie umocnij w miłości Twojej, pragnień kresie,
wiernych umocnienie, jedyny Przyjacielu człowieka.

Odpadłem od czystego życia, Przeczysta, upodobniłem się do
zwierząt i jestem osądzony, Ty, która Sędziego zrodziłaś, wybaw
mnie z wszelkiego osądzenia i zbaw mnie.

Jęki i duchową łzę, Czysta, i rozrzewnienie daj mi, Dziewico, abym
opłakiwał siebie ogarniętego żądzami z lekceważenia, Łaski
Pełna.

Chwała. Niebieskie zastępy, służebne duchy, zgromadzenie proroków
i apostołów, męczennicy Twoi modlą się nieustannie, Szczodry,
abyś ludowi Twemu dał grzechów odpuszczenie.

I teraz. Ubłagajmy Miłosiernego, uczyń mnie godnym Bożego
Miłosierdzia jako miłościwa, Przeczysta, zwyczaje bowiem
niemiłosierne zdobywszy niemiłosiernie ognia wiecznego stałem się
godny.

Pieśń 4

Hirmos: Tyś moją mocą, Panie, Tyś i moją siłą, Tyś moim
Bogiem, Tyś moją radością, nie porzuciłeś łona Ojca i
nawiedziłeś naszą nędzę. Przeto z prorokiem Habakukiem wołam do
Ciebie: Chwała mocy Twojej, Przyjacielu człowieka.

Zły rękopis grzechów moich rozerwij, Przeczysta, włócznią
Bożą, która przebiła Boży bok wcielonego w Ciebie i ubłagaj Go,
aby zapisał mnie w księdze zbawionych, chociaż szaleńczo od Niego
oddaliłem się.

Słowami dziękczynienia sławię Ciebie i miłością Bożą wielbię
Ciebie, Nieskalana, abyś zrodzeniem Twoim wszystkich oddalonych
wywyższyła, a mnie bardzo oddalonego i okropnie upadłego uczyń
godnym Bożego przebaczenia.

Chwała. Prawa natury w Tobie zostały zniesione, bowiem w
nadprzyrodzony sposób Boga Słowo zrodziłaś, przeto Ciebie z wiarą
błagam, Nieskalana: Chociaż tyle zgrzeszyłem ponad ludzką naturę
i oddaliłem się od Boga, mnie nawracającego się wybaw modlitwami
Twoimi.

I teraz. Wróg strzałami grzechu duszę moją całą zranił, skalał
rozkoszami moje serce, sprowadził z drogi prawej, przeto wołam do
Ciebie, Dziewico: Nawróciwszy ulecz i zbaw mnie.

Pieśń 5

Hirmos: Całego odrzuciłeś mnie od oblicza Twego, Światłości
Niezachodząca, i okryła mnie, nieszczęsnego, obca ciemność, ale
proszę Cię, nawróć mnie i skieruj ku światłości drogi
przykazań Twoich.

Pokolenia pokoleń Ciebie, Dziewico zawsze błogosławiona, teraz
błogosławią, niebieskie moce łączą się z ludźmi i wysławiają
jedyną wśród niewiast błogosławioną, która jest zbawieniem
upadłego Adama.

Obym przetrwał cały i otrzymał stanie po właściwej stronie, idąc
prawą drogą i Bogu czyniąc rzeczy miłe, módl się do Łaskawego,
która zrodziłaś łaskawe Słowo, aby wybawił nas z bezmyślności.

Chwała. Ty, który krew swoją na krzyżu przelałeś, Słowo, z
wielkiej otchłani miłosierdzia wysusz otchłań żądz moich i
uczyń mnie godnym w rozrzewnieniu Tobie Bogu dobrze czynić, ze
względu na Bogurodzicę.

I teraz. Matko Dziewico, która Nieogarnionego w ciele zrodziłaś,
aniołów chwałę i biesów ranę, Oblubienico Boża, moje serce
zranione grzechem uczyń godnym Bożego uzdrowienia.

Pieśń 6

Hirmos: Oczyść mnie, Zbawco, wielkie są bowiem nieprawości moje i
wyprowadź z głębi zła, błagam, do Ciebie bowiem zawołałem i
usłyszałeś mnie, Boże zbawienia mego.

Zmiłowanie okazałaś naturze ludzkiej, miłosierna Władczyni,
Miłosiernego bowiem zrodziłaś, Przeczysta, przeto błagam Ciebie,
ulituj się nad duszą moją.

Zastępy bezcielesnych modlą się do Ciebie, Chryste, męczennicy,
prorocy i apostołowie Twoi, aby zrodzony z Ciebie wybawił lud Twój
z wszelkich nieszczęść.

Chwała. Ty, ziemio nieuprawiana, zrodziłaś Rolnika i wszystkich
Stwórcę, zlodowaciałą przez żądze duszę moją okaż owocną w
poznaniu Boga.

I teraz. Przekroczyłem przykazania prowadzące mnie do Boga i nie
chcąc tego zniewolony zostałem przez złe żądze, przeto modlę
się do Ciebie, Dziewico, wyrwij mnie z ich władzy.

Także: Panie, zmiłuj się, trzy razy. Chwała, i teraz.

Katyzma poetycka, ton 8:

Niebieską pobożność mocy i chwałę dusz naszych na niskościach,
Matkę Dziewicę pochwalmy, wierni: Raduj się, która Stwórcę
aniołów w łonie poczęłaś. Raduj się, padających oczyszczenie,
Boga Słowa wcielenie. Raduj się, Oblubienico Dziewicza.

Pieśń 7

Hirmos: Zstąpienia Bożego niegdyś ogień powstydził się w
Babilonie, przeto młodzieńcy w piecu tańczyli radosnymi nogami jak
na łące i radując się śpiewali: Błogosławiony jesteś, Boże
ojców naszych.

Przez niewypowiedziane zrodzenie Twoje uczyniłaś nas godnymi
budzących bojaźń i niewypowiedzianych rzeczy, Bogurodzico, przeto
wybaw mnie ze strasznej męki i napełnij niewypowiedzianą
radością, abym śpiewał Tobie, zawsze opiewanej przez wszystkich.

W lenistwie życie moje spędziłem, nie przynosiłem żadnych
owoców, lękam się odrzucenia oraz gehenny ognia niegasnącego,
która ogień zrodziłaś nie do wytrzymania, Bogurodzico, wybaw mnie
modlitwami Twoimi.

Chwała. Cuda przewyższył wielki cud Twego zrodzenia, czysta
Dziewico, przeto wołam do Ciebie, Bogurodzico: Okaż na mnie Twoje
miłosierdzie i wybaw z przyszłego gniewu, i zbaw mnie.

I teraz. Ulituj się nade mną, żyjącym w lenistwie i pogardzającym
świętymi prawami Twoimi oraz czcigodnymi nakazami Twoimi, Chryste,
ze względu na Rodzicielkę Twoją, Zbawco, jako łaskawy Bóg i
wielce miłosierny.

Pieśń 8

Hirmos: Siedmiokroć rozpalił piec chaldejski prześladowca z
wrogości dla pobożnych, mocą zaś lepszą zbawieni widząc to, do
Stwórcy i Wybawiciela wołali: Dzieci błogosławcie, kapłani
zaśpiewajcie, ludzie wywyższajcie na wszystkie wieki.

Duszę moją obumarłą ożyw, upadłą podnieś, zranioną ulecz,
rozum mój obdarz pokojem, fale pokus ukróć, Dziewico, i zbaw mnie
wołającego: Dzieci błogosławcie, kapłani zaśpiewajcie, ludzie
wywyższajcie Go na wieki.

Jak łotr wołam do Ciebie: „Zmiłuj się nade mną, Przyjacielu
człowieka”, płaczę jak nierządnica i wołam: „Zgrzeszyłem jak
dawno temu nierządny, pokutującego przyjmij mnie zrozpaczonego”,
ze względu na Bogurodzicę, abym gorliwie wołał do Ciebie: Kapłani
zaśpiewajcie, ludzie wywyższajcie Go na wieki.

Chwała. Jak słudzy wołamy do Ciebie, Bogurodzico opiewana przez
wszystkich: Z niezliczonymi rozumnymi mocami, z prorokami i ascetami,
z apostołami i męczennikami módl się za wszystkich ludzi, Bogu
śpiewających: Kapłani zaśpiewajcie, ludzie wywyższajcie Go na
wieki.

I teraz. Czcigodniejszą jesteś, Bogurodzico nieskalana, od
ponadświatowych anielskich zastępów, bowiem zrodziłaś ich
Stwórcę i Pana z dziewiczego oraz nieznającego małżeństwa łona,
w dwóch naturach, bez pomieszania i bez zmiany jedną wcieloną
Hipostazę, Bogurodzico.

Pieśń 9

Hirmos: Przeraża się wszelka wielkość widząc niewypowiedziane
Boże uniżenie, bowiem Najwyższy dobrowolnie zstąpił aż do ciała
i z dziewiczego łona przyszedł jako człowiek, przeto Ciebie,
przeczystą Bogurodzicę, wierni uwielbiamy.

O Boże łoże Salomona, które otacza teraz sześćdziesięciu
silnych, słowo Bożego Pisma, na którym spoczął Bóg i mnie zawsze
otoczonego tłumami demonów zachowaj nienaruszonego mocą Twoją,
czysta Dziewico.

Kapiesz Bożą słodycz, która słodycz wszystkich zrodziłaś,
duszę moją osłódź, zgorzkniałą przez jad węża, wyrywając
mnie z gorzkiego oszustwa, zawsze orędownictwem Twoim, orędowniczko
wiernych nie do zawstydzenia.

Chwała. Słońce Chwały, Jezu, nieszczęsną duszę moją oświeć
dla modlitw Rodzicielki Twojej, czystej Dziewicy i bezcielesnych
sług, a także czcigodnych apostołów Twoich, hierarchów,
proroków, męczenników wybranych i ascetów Twoich.

I teraz. Lękam się Twego powtórnego i budzącego lęk przyjścia,
jedyny Królu, osądzony jestem i zrozpaczony, przeto przed końcem
wołam do Ciebie, Panie: Ze względu na Rodzicielkę Twoją ulituj
się nade mną i zbaw mnie, miłosierny i łaskawy Przyjacielu
człowieka.

Także: Zaprawdę godne to jest, i pokłon. Trisagion. Po: Ojcze nasz,
troparion, ciąg dalszy i rozesłanie.

W PONIEDZIAŁEK RANO,

po pierwszej recytacji Psałterza katyzmy poetyckie pokutne, ton 8:

Okiem łaskawym spójrz na moją pokorę, Panie, bowiem wkrótce
życie moje skończy się, czyny nie dają mi zbawienia, przeto modlę
się: Okiem łaskawym spójrz na moją pokorę, Panie, i zbaw mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Pomyśl o Sędzim, o duszo, o godzinie dnia budzącego bojaźń,
bowiem Sąd bez miłosierdzia czeka tych, którzy nie czynili
miłosierdzia, przeto przed końcem zawołaj: Oszczędź mnie, Zbawco,
jedyny bowiem jesteś bezgrzeszny.

Chwała, i teraz. Teotokion: Nakazane tajemnie przyjmij w rozumie, w
domu Józefa gorliwie stanął bezcielesny, mówiąc do nieznającej
małżeństwa: Ten, który z łaskawości nachylił niebiosa, cały
mieści się bez zmiany w Tobie, którego widząc w łonie Twoim
przyjmującego postać sługi, lękam się wołać do Ciebie: Raduj
się, Oblubienico dziewicza.

Po drugiej recytacji Psałterza katyzmy poetyckie pokutne, ton 8:

O dniu owym budzącym lęk pomyśl, duszo moja, czuwaj, zapal lampę
Twoją, olejem oświecając, nie wiesz bowiem, kiedy dojdą do Ciebie
słowa mówiące: Oto Oblubieniec! Czuwaj przeto, duszo moja, abyś
nie zasnęła i pozostała na zewnątrz jak pięć dziewic, lecz
odważnie czekaj, abyś spotkała Chrystusa olejem soczystym i dał
tobie pałac Bożej Chwały Twojej.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Jak nierządnica przypadam do Ciebie, abym otrzymał odpuszczenie i
zamiast mirry łzy z serca przynoszę Tobie, jak nad nią ulituj się
nade mną, Zbawco, i daj mi oczyszczenie grzechów, jak ona bowiem
wołam do Ciebie: Wybaw mnie z ciężaru czynów moich.

Stichos: Przedziwny jest Bóg w świętych swoich, Bóg Izraela.

Męczennikom: Światłością niebieską oświeca się dzisiaj ta
świątynia, w niej bowiem zastępy anielskie radują się, a z nimi i
chóry ascetów weselą się z pamięci czynionej męczennikom, ich
modlitwami ześlij światu Twojemu pokój, Czysta, i wielkie
miłosierdzie.

Chwała, i teraz. Teotokion: Raduj się, Bramo Króla Chwały, przez
którą przejdzie tylko Najwyższy i jedyną zapieczętowaną zachowa
na zbawienie dusz naszych.

Po trzeciej recytacji Psałterza katyzmy poetyckie, ton 8:

Prosomion: Nakazane.

Dokąd, duszo moja, żyć będziesz w lekceważeniu? Dokąd w
zniechęceniu? Powstań ze snu zniechęcenia, nieszczęsna, zacznij
rozważać czyny twoje. Zajęcz i ulęknij się wyroku sprawiedliwego
Sędziego, cóż odpowiesz w owej godzinie? Jak wybawisz się z
czekającego ciebie ognia, skoro trwasz bez poprawy? Zawołaj przed
końcem do Sędziego: Daj mi odpuszczenie grzechów, Zbawco, Ty bowiem
jedyny jesteś wielce cierpliwy.

Westchnienia celnika i płacz nierządnicy podejmij przed końcem
duszo, nie przestawaj znającemu tajemne czyny twoje w płaczu
wyznawać grzechy oraz płaczem, postem i czuwaniem oraz modlitwą
zawołaj: Zgrzeszyłem, oczyść mnie, Zbawco, modlitwami aniołów
Twoich, jako Szczodry, i zbaw mnie.

Chwała, i teraz. Teotokion: Przez Boga otoczona radością, czysta
błogosławiona, z miłosierdzia zmiłowań z Ciebie zrodzonego, z
najwyższymi mocami i aniołami, i ze wszystkimi bezcielesnymi módl
się za nami nieustannie, aby dał nam przed końcem przebaczenie i
oczyszczenie grzechów, poprawę życia, abyśmy znaleźli
miłosierdzie.

Kanon pokutny do Pana naszego Jezusa Chrystusa i świętych Jego
męczenników.

Poemat Józefa. Ton 8:

Pieśń 1

Hirmos: Wodę przeszedł jak suchy ląd i egipskiego zła uniknął,
przeto Izraelita wołał: Wybawicielowi i Bogu naszemu śpiewajmy.

Wybaw mnie z gehenny, który czynami nieprzystojnymi wystarałem się,
Zbawicielu, Twojej miłości zapal mi w myślach ogień Boży.

Pochyliłem się pod ciężarem żądz i omroczyłem, okazałem się
pozbawiony rozumu, słowem uczczony zostałem: Panie, podnieś duszę
moją i wszelkimi sposobami zbaw mnie.

Męczennikom: Mając bardzo bite ciała okazaliście zwyczaje prawe i
niezachwiane, a także miłość do Stworzyciela, ukoronowani
chwalebni męczennicy.

Męczennikom: Potoki krwi pociekły ze świętych ciał, chwalebnych
Twoich cierpiętników, i ciernie bożków Twoją mocą zdusili,
Szczodry.

Teotokion: Ulecz mnie, Czysta, okrutnie słabego przez śmiercionośny
grzech cielesnych i duchowych żądz, abym z wiarą zawsze wielbił
Ciebie.

Inny kanon do bezcielesnych świętych aniołów. Poemat Teofana. Ton
8:

Hirmos ten sam.

Jako przywódcy świętych aniołów, rozkoszujący się
światłością widzenia Boga, módlcie się za nami do łaskawcy i
Zbawcy, archaniołowie (dwa razy).

Atakowani przez różne pokusy do was jako orędowników przybiegamy,
archaniołowie Boży, ubłagajcie teraz gorliwie Władcę dla dusz
naszych.

Teotokion: Bądź mi, Dziewico, ucieczką, przystanią, murem obronnym
i orędowniczką, która Boga w ciele zrodziłaś, Matko Boża,
szczodrobliwego Zbawiciela.

Pieśń 3

Hirmos: Niebieskiego kręgu najwyższy Stwórco, Panie, i Kościoła
założycielu, Ty mnie umocnij w miłości Twojej, pragnień kresie,
wiernych umocnienie, jedyny Przyjacielu człowieka.

Jakimi oczyma ujrzę Ciebie wtedy, Chryste Zbawco? Przecież ani
jednego Twego przykazania nie spełniłem na ziemi, jakże stanę
przed Twoim tronem nie do wytrzymania, gdy zażądasz odpowiedzi za
moje niezmierzone zło.

Wyciągnij rękę Twoich zmiłowań, przyjmij jak dawno temu syna
marnotrawnego, który w podobny sposób zniewolił siebie
nieprzystojnymi żądzami i oddalił się od Ciebie, Jezu,
najłaskawszy Przyjacielu człowieka.

Męczennikom: Umocniwszy się na opoce Bożego poznania męczennicy
Chrystusowi, cierpiętnicy, orężem wiary wykorzeniliście ciernie
niezrozumienia i owoce cierpień przynieśliście.

Męczennikom: Niezachwiane kolumny, prawdziwe wiary jaśniejące
Kościoła upiększenie, najświętsze owieczki Chrystusowe,
dobrowolnie zabite, męczennicy niech zostaną pochwaleni.

Teotokion: Ciebie zdobyłem jako opiekunkę najświętszą w pokusach,
Ciebie po Bogu mam orędowniczką zawsze czuwającą, niechże Ciebie
odnajdę, Przeczysta, wybawiającą mnie w dniu Sądu z wszelkiego
osądzenia.

Inny kanon.

Hirmos ten sam.

Darami różnorodnymi anielskiego zastępu jako przywódcy okazani
arcystratedzy upiększani, Chrystusowe Kościoły zdecydowanie
brońcie orędownictwem waszym (dwa razy).

Orężem łaskawości, wiernych wypełnienie, prawosławia cnotami
teraz ukoronowani od pokus jako błogosławieni przez Boga orędujcie
Boże zbawienie, Boży arcystratedzy.

Teotokion: Byłaś cieniem Bożego życia niezniszczalnego, jedyna od
wieków okazałaś się Matką czystą, przeto opiewana przez
wszystkich mnie pozostającego w cieniu śmierci skieruj teraz ku
życiu modlitwami Twoimi.

Pieśń 4

Hirmos: Prorok w Bogu ujrzał, że z góry ocienionej, z jedynej
Bogurodzicy chcesz się wcielić, Słowo, i z bojaźnią sławił Moc
Twoją.

Wielki jest wysiłek duszy rozłączającej się z ciałem,
przerażenie straszne, Sędzia siedzi i sądzi grzesznych ludzi, biada
mi, cóż uczynię, osądzony?

Mając serce napełnione skalaniem i grzechów brzemię nie do
udźwignięcia, do zmiłowań Twoich przypadam, Władco: Nie odrzucaj
mnie, lecz ulituj się nade mną, błagam.

Męczennikom: Czcigodną okazała się wasza śmierć przed Bogiem,
mężni cierpiętnicy, bowiem nie wyrzekliście się Go, atakowani
przez bóle i rany.

Męczennikom: Zraniony został wróg raną męczenników, upadła jego
harda pycha i wielbiony jest Bóg, który ich koronuje, wysławiany w
Bożych pieśniach.

Teotokion: Ciebie, czcigodne mieszkanie Władcy, Bogurodzico, błagam
z wiarą: Oczyść mnie z wszelkiego skalania i okaż domem wszystko
sprawującego Bożego Ducha.

Inny kanon.

Hirmos: Usłyszałem, Panie, o tajemnicy Twojej Opatrzności,
poznałem czyny Twoje i wysławiłem Twoje Bóstwo.

Dwójco archaniołów przewodnicząca teraz zgromadzeniu,
przybiegających pod waszą opiekę wybawcie z wszelkich trosk (dwa
razy).

Patrzycie na Światłość Bożą i łaskawości Boże, arcystratedzy
wszechsławni, teraz owczarnię waszą oświecajcie.

Teotokion: Święcie sławią Ciebie bezcielesnych Boże zastępy,
Matko Boża nieskalana, bowiem zrodziłaś ich Stwórcę.

Pieśń 5

Hirmos: Oświeć nas przykazaniami Twoimi i prawicą Twoją
wzniesioną wysoko Twój pokój nam daj, Przyjacielu człowieka.

Złymi zwyczajami zasmuciłem Ciebie, Panie, czyniłem rzeczy
niegodne, lecz ulituj się nade mną nawracającym się i zbaw mnie.

Mając zamysł od złych, niegodny nie czuję zła jego, rozwiąż
moje wahania, Jezu, i zbaw mnie.

Męczennikom: Dawca Światłości położył was, Boży męczennicy,
jako kamienie jaśniejące poznaniem Boga i rozpędzające oszustwo
ciemności.

Męczennikom: Złym prawom przeciwstawiliście prawa Boża i Boga
głosiliście, dla Niego gorliwie podjęliście śmierć.

Teotokion: Umartw ciała mego poruszenia, Przeczysta, która
zrodzeniem Twoim, Dziewico, uśmierciłaś żyjący grzech Praojca.

Inny kanon.

Hirmos ten sam.

Stojący wokół Boga arcystratedzy i stamtąd płynącymi zorzami
oświecani, owczarnię waszą zachowajcie (dwa razy).

Jako orędownicy zbawienia wszystkich módlcie się do Władcy i Boga
naszego, aby darował nam wybawienie.

Teotokion: Mirrą tajemną nazywamy Ciebie, Najczystsza, która
zrodziłaś Boga w ciele i toczysz wonne dary.

Pieśń 6

Hirmos: Jonasza w wielorybie jednego umieściłeś, Panie, mnie zaś
związanego sieciami wrażymi jak jego wybaw ze zniszczenia.

Słoneczną światłość pokuty rozpal mi, Chryste Dawco
Światłości, tkwiącemu w ciemności grzechów, abym opiewał Twoją
łaskawość.

Zawsze drżę przed Twoim budzącym bojaźń Sądem, ale nie
odstępuję od zła, pracuję dla złych nawyków, popraw mnie,
Chryste, abym opiewał łaskawość Twoją.

Męczennikom: Chóry świętych męczenników ucierpiały i
zwyciężyły pułki biesów, połączyły się z radością z
chórami aniołów, ich modlitwami, Panie, zbaw dusze nasze.

Męczennikom: Mocą Twoją silnymi okazałeś męczenników Twoich,
Panie, i zrzuciłeś całą moc odwiecznego wroga, ich modlitwami,
Panie, zbaw dusze nasze.

Teotokion: Abym słowami dziękczynnymi zawsze sławił Ciebie,
Nieskalana, rozpędź ciemność mojej duszy i światłością pokuty
rozwiąż moje mroczne grzechy.

Inny kanon.

Hirmos: Modlitwę wyleję przed Panem i Jemu opowiem smutki moje,
albowiem pełna jest zła dusza moja i życie moje przybliżyło się
do otchłani, przeto modlę się jak Jonasz: Wyprowadź mnie, Boże,
ze zniszczenia.

Staliście się godni stać teraz niezachwianie przed budzącym
bojaźń tronem, widzący Boga, i Światłością Świętej Trójcy
sycicie się, módlcie się, archaniołowie, o wybawienie z pokus i
żądz tych, którzy do was przybiegają (dwa razy).

Módlcie się za opiewających was w pieśniach, archaniołowie
widzący Boga, wielce sławni Gabrielu i Michale, abyśmy otrzymali
pielgrzymowanie Pańskie i stali się godnymi wiecznej radości i
Światłości Bożej.

Teotokion: Uduchowioną arkę Władcy, która jasnymi promieniami
dziewictwa świetliście jak krynica jaśniejąca pośród ciernistych
krzewów, Ciebie, przeczystą i łaskawą Bogurodzicę, sławimy.

Pieśń 7

Hirmos: Dzieci żydowskie w Babilonie niegdyś wiarą w Trójcę
płomień w piecu zdeptały, śpiewając: Ojców Boże,
błogosławiony jesteś.

Westchnienie daj mi, Chryste, jak niegdyś celnikowi, i jak
nierządnicy pozwól łzami obmyć gnijące rany moje i ulituj się
nad wołającym: Ojców naszych Boże, błogosławiony jesteś.

Wpadłego między zbójców gubiących dusze, Zbawco, i zranionego
okropnie ulecz olejem szczerej pokuty i rozrzewnij, abym śpiewał
Tobie: Ojców naszych Boże, błogosławiony jesteś.

Męczennikom: Umarliście dla świata i martwymi będąc życiodajnego
Chrystusa w żaden sposób nie odrzuciliście, mężni cierpiętnicy,
cierpiący i śpiewający: Ojców naszych Boże, błogosławiony
jesteś.

Męczennikom: Jedną naturę Trójcy w Trzech Hipostazach wyznając,
mądrzy, wielobóstwa oszustwo bożków zniszczyliście,
cierpiętnicy, śpiewając: Ojców naszych Boże, błogosławiony
jesteś.

Teotokion: Boże Słowo Bóg w łonie Twoim zamieszkał, Dziewico
Matko czysta, okazując Ciebie wspomożycielką wszystkich
cierpiących, śpiewających Tobie: Ojców naszych Boże,
błogosławiony jesteś.

Inny kanon.

Hirmos ten sam.

Rozliczną łaskę dał wam, arcystratedzy Boży, łaskawca
wszystkich, którego Kościół zbawiajcie, teraz śpiewający: Ojców
naszych Boże, błogosławiony jesteś (dwa razy).

Umacniani mocą Wszechmocnego wszystkie krańce ziemi jasno
oświeciliście i zbawiacie wszystkich z wiarą śpiewających: Ojców
naszych Boże, błogosławiony jesteś.

Teotokion: Zbawcza przystani, Bogurodzico Dziewico, Ciebie teraz
mając unikamy życiowych kłopotów i buntów, wołając do Syna
Twego: Ojców naszych Boże, błogosławiony jesteś.

Pieśń 8

Hirmos: Na górze świętej wysławieniem w krzewie ognistym
Mojżeszowi tajemnicę Dziewicy objawiającemu, Panu śpiewajcie i
wywyższajcie na wszystkie wieki.

Rozkosze cielesne odciągnęły mnie od Ciebie i szaleńczo oddaliłem
się, Słowo, upodobniłem się do wszystkich zwierząt, nie odrzucaj
mnie, Zbawco, lecz przed końcem nawróciwszy zbaw mnie.

Wcale nie przestaję grzeszyć, żadnego nawrócenia nie czynię lecz
wołam, nieszczęsny: Zgrzeszyłem przed Tobą, Panie, nieczułą
duszę moją pociesz, Szczodry.

Męczennikom: Mężni cierpiętnicy Pańscy strumieniami krwi
zostaliście ochrzczeni, żadnym skalaniem nie zbrukaliście się i
ukoronowani radujecie się nieustannie z aniołami.

Męczennikom: Żyliście nadzieją przyszłości, męczennicy
pobożności, mąk okropność mężnie przecierpieliście i po
śmierci nieustannie stoicie przed tronem Władcy.

Teotokion: Jesteś umocnieniem stojących i podniesieniem upadłych,
Dziewico, przeto podnieś mnie upadłego, abym sławił Ciebie
błogosławioną i otoczoną radością.

Inny kanon.

Hirmos: Króla niebios, któremu śpiewają wszystkie wojska
anielskie, chwalcie i wywyższajcie na wszystkie wieki.

Zwierzchników aniołów i śpiewaków niewypowiedzianej oraz
nieopisanej Chwały Twojej, przyjmij teraz modlących się do Ciebie,
Chryste, na wieki (dwa razy).

Jedyny dobry Chryste, za nami modlące się teraz zastępy anielskie
przyjmij, Ciebie opiewające na wieki.

Teotokion: Najjaśniejszymi Twoimi promieniami, Matko Boża,
oświecasz z wiarą śpiewających Tobie i Ciebie wysławiających na
wszystkie wieki.

Także śpiewamy Pieśń Bogurodzicy: Uwielbia dusza moja Pana, ze
stichosem: Czcigodniejszą od cherubinów.

Pieśń 9

Hirmos: Każda wieść lęka się niewypowiedzianego Bożego
uniżenia, albowiem Najwyższy dobrowolnie zstąpił aż do ciała i z
dziewiczego łona stał się człowiekiem, przeto przeczystą
Bogurodzicę wierni uwielbiamy.

Jak dawno temu nierządnicę z płaczem przypadającą do Ciebie
oczyściłeś, Zbawco, i jak usprawiedliwiłeś celnika, Słowo,
który tylko westchnął, jak przyjąłeś Manassesa i jak
ulitowałeś się nad pokutującym Dawidem, tak i mnie przyjmij i zbaw
mnie, Przyjacielu człowieka.

Westchnij i zapłacz, duszo, odejdź od dawnych twoich grzechów i
przypadnij do znającego twoje tajemnice, gorąco wołając:
Zgrzeszyłem przed Tobą, Panie, ulituj się nade mną, który masz
łono szczodrobliwości, wielce miłosierny.

Męczennikom: Męczennicy cierpliwie ucierpieli na ziemi i otrzymali
niezachwiane dziedzictwo królestwa, stali się uczestnikami słodyczy
raju, ich modlitwami, Chryste Boże, uczyń nas godnymi Chwały
Twojej.

Męczennikom: Okazaliście się gwiazdami oświecającymi Wschód
niezachodzący i noc bezbożnictwa rozpędziliście, mądrzy,
wszystkich oświeciliście świętymi promieniami, wielbiących was w
świetliste wasze święto, cierpiętnicy.

Teotokion: Oświeć, Władczyni, Bramo Światłości, oczy mego serca,
błagam, które omroczyła głęboka ciemność grzechu i ześlij mi
zorze pokuty, wyzwalając mnie Twoim orędownictwem z wiecznego ognia.

Inny kanon:

Hirmos: Zaprawdę wyznajemy Ciebie jako Bogurodzicę, przez Ciebie
zbawieni, Dziewico czysta, z bezcielesnymi chórami Ciebie
uwielbiając.

Teraz okaż Twój Kościół naśladującym cnotami chóry
bezcielesnych, otaczając aniołami owczarnię Twoją, Chryste (dwa
razy).

Aniołowie orędownicy módlcie się, aby Bóg darował duszom
zbawienie, przybiegającym pod waszą opiekę, chwalebni.

Teotokion: Jako poranek dla będących w ciemnościach i błądzącym,
na ręku trzymasz, Dziewico, Słońce Sprawiedliwości, zajaśniałego
Chrystusa.

Także: Zaprawdę godne to jest, i pokłon. Następnie ektenia,
fotagogikon i zwykłe psalmy.

Na stichownie stichery pokutne, ton 8:

Gdy pomyślę o mnóstwie uczynionego przeze mnie zła i wyobrażę
sobie owo budzące bojaźń badanie, drżeniem ogarnięty przybiegam
do Ciebie Boga, Przyjaciela człowieka, przeto nie odrzucaj mnie,
błagam Ciebie, jedynego bezgrzesznego: Daj przed końcem
rozrzewnienie pokornej duszy mojej i zbaw mnie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Łzy daj mi, Boże, jak niegdyś niewieście grzesznicy i pozwól mi
obmyć nogi Twoje, które uwolniły mnie z drogi oszustwa i pozwoliły
przynosić Tobie jako wonną mirrę czyste życie, spędzane w
pokucie, abym i ja usłyszał upragniony Twój głos: Wiara twoja
zbawi ciebie, idź w pokoju.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Jak was nazwiemy, święci? Czy cherubinami? Albowiem w
was spoczął Chrystus. Czy serafinami? Albowiem nieustannie
sławiliście Go. Czy aniołami? Ciał bowiem wyrzekliście się. Czy
potęgami? Czynicie bowiem cuda. Liczne są wasze imiona i wielkie
dary, módlcie się o zbawienie dusz naszych.

Chwała, i teraz. Teotokion: Niebieskie zastępy śpiewają Tobie,
otoczona radością Matko Dziewico, i my wysławiamy niezgłębione
Twoje zrodzenie, Bogurodzico, módl się o zbawienie dusz naszych.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina i rozesłanie.

W poniedziałek na Liturgii Błogosławieństwa. Ton 8:

Stichos: Błogosławieni czyniący pokój, albowiem oni synami Bożymi
będą nazwani.

Wspomnij nas, Chryste Zbawco świata, jak łotra wspomniałeś na
drzewie, i uczyń wszystkich godnymi niebieskiego królestwa Twego,
jedyny Szczodry.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Ulecz, Chryste, żądze duszy mojej, jedyny Lekarzu dusz i ciał,
obmyj mnie strumieniami rozrzewnienia, całego oczyść jako Łaskawy.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Tron Trójcy Świętej pobożnie otaczają trony, cherubini,
księstwa, władze i pozostałe zastępy bezcielesnych, święcie
śpiewając.

Stichos: Radujcie się i weselcie, albowiem zapłata wasza obfita jest
w niebiosach.

Rozpalając się zarzewiem miłości Chrystusowej niespaleni pozostali
pośród ognia cierpiętnicy i spalili ciernie zła łaską Bożą.

Chwała. Triadikon: O Trójco Najświętsza, jedności zasado! Wybaw
sługi Twoje z ognia niegasnącymi modlitwami bożych bezcielesnych
Twoich mocy i uczyń godnymi królestwa Twego.

I teraz. Teotokion: Jako rulon przewidział Ciebie niegdyś Izajasz,
Łaski Pełna, na którym palcem Ojca napisano Słowo
niewypowiedziane, w księgach życia nas zapisujące.

