W pierwszą sobotę świętego postu,

na jutrzni po sześciu psalmach śpiewamy Bóg i Pan według tonu 2 i
mówimy troparion świętego Teodora dwa razy: Wielkim zwycięstwem jest
wiara, Chwała, i teraz. Teotokion jeden raz: Przewyższa rozum. I
zwykła recytacja Psałterza. Po pierwszej recytacji śpiewamy katyzmy
poetyckie męczennika z Oktoechosu, wypadającego tonu, z teotokionami.
Po drugiej recytacji śpiewamy te oto katyzmy poetyckie świętego
Teodora, ton 3:

Prosomion: Bożej wiary.

Głosząc wiarę prawosławną wygasiłeś oszustwo błędnej nauki,
zniszczyłeś bezbożność pogańską i stałeś się ofiarą całopalną Bogu,
cudami zraszasz krańce świata, sławny męczenniku módl się do Chrystusa
Boga, aby dał nam wielkie miłosierdzie.

Druga katyzma poetycka świętego, prosomion:

Jako dar Boży ku zbawieniu całego świata dał Ciebie Pan i umocnił w
cierpieniach, przeto ulecz nasze choroby duchowe i zwycięż żądze
cielesne, męczenniku Teodorze, módl się do Chrystusa Boga, aby dał nam
wielkie miłosierdzie.

Teotokion, prosomion: Nieogarnionego Boga w łonie Twoim nosiłaś,
przeczysta Dziewico, przed wiekami z Ojca nieskazitelnie zajaśniałego,
Słowo Hipostatyczne i Syna Jednoistotnego, do którego z prorokami,
męczennikami, ascetami, poszczącymi i sprawiedliwymi módl się, aby dał
nam odpuszczenie grzechów.

Czytamy akta męczeńskie świętego. Także Psalm 50. Kanon świętego
patrona monasteru z hirmosami na sześć i świętego Teodora na osiem.
Recytujemy też pieśń: Śpiewajmy Panu.

Kanon ma akrostych: Tyron sławny, chwała soboty, natomiast w
pierwszych troparionach kanonu inny akrostych: Kanon, poemat Jana,
metropolity Euchaity. Ton 1:

Pieśń 1

Hirmos: Otworzę me usta i napełnię się duchem, zaśpiewam mój poemat
Matce Króla, świetliście zatryumfuję, i ciesząc się wyśpiewam
wszystkie Twoje cuda.

Ten, który wszystko przewyższa, Ciebie w niewypowiedziany sposób
rodzącą wszystkim postawił jako najwyższą spośród swoich wybranych.
Przeto dzisiaj wysławiając męczennika ukoronowanego wieńcem
zwycięstwa, Ciebie najpierw wysławiamy, przez wszystkich opiewaną.

Wielkiego wśród męczenników, świętego cierpiętnika, znakomitego i
sławnego w cudach, znanego od krańców ziemi aż do krańców, w pieśniach
wysławię Teodora.

Radosny dzień zajaśniał w nieszczęściach i rozjaśni narzekania,
przedświąteczne początki z daleka jaśnieją łaską Bożego męczennika.

Kościół kropi oczyszczenie, krwią świętego zabicie, które przyjął
ofiarowany i jako ofiara został przyjęty cierpiący dla Boga ze względu
na Jego chwałę.

Teotokion: Piękne, choć i niedojrzałe owoce, aby świętować według
Zakonu, upiększona we wszystko Władczyni i teraz okaże tę pamięć
mającym znającym kontakt ze świętą krwią.

Inny kanon, tegoż metropolity Jana. Ton 6:

Pieśń 1

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, Bogu zwycięską śpiewał pieśń,
wołając.

Przedziwny wśród świętych zaiste, Boże, zadziw mnie miłosierdziem
Twoim, Chryste, dając mi słowo, abym wspaniale wysławił Twego
męczennika.

Okazałeś zdecydowanie w cierpieniach i cierpliwość w bólach,
cierpiętniku Chrystusowy, przeto szybko okaż nam jeszcze pomoc Twoją,
Teodorze.

Chwała. Okrutny prześladowca chciał z jego duszy wydrzeć pobożną wiarę
ojców, niegodnym zamiarem w Boga uderzając i na zawsze odszedł.

I teraz. Teotokion: Przepowiednie wymownych w Bogu mężów, dawno temu
wygłoszone, jawnie spełniły się w Tobie, Matko Dziewico, albowiem
zrodziłaś prawdziwego Boga i prawdziwego człowieka, co przewyższa
naturę i jest zdumiewające.

Katabasja: Otworzę me usta.

Pieśń 3

Hirmos: Bogurodzico, żywe i nieskalane źródło, umocnij tych, którzy
Tobie śpiewają, i w Twej Boskiej sławie uczyń godnymi wieńców chwały.

Chrześcijanie chcący widzieć dzień Twego Syna, Władczyni, dzisiaj
czynią temu przedświęcie, przynosząc Tobie przykłady Twego sławnego
cierpiętnika.

Zwyciężają wszelkimi obrazami lepsze, wielki bowiem wśród męczenników
zamienił na wesele czasowy ból, zaoczne skalanie zamieniwszy na sławny
post.

Właściwy i podobny Tobie dar, bowiem od swoich, męczenniku, ich bowiem
sam zamieszkałeś w tej Twojej cząstce, pełni radości dary pochwalne
Tobie przynosimy.

Najlepszy fundament położyłeś Twoimi wielkimi czynami, nadprzyrodzonym
męstwem wspaniale zrzuciłeś odważnie bestię wszystko pustoszącą i
dyszącą mordem, jako bezradną.

Szalał nowy odstępca, równy w okrucieństwie dawnemu, pokarmy zmieszał
z ofiarami pogańskimi jak z jadem, ale fałszywy bezbożnik został
przechytrzony przez męczennika.

Teotokion: Cała ziemia napełniła się poznaniem Pana, Dziewico, z
Ciebie światu objawionego, a przez Bożego męczennika liczne łaski,
gdyż sam sobą umocnił prawdę.

Inny hirmos: Nie ma świętego jako Ty, Panie Boże mój, któryś podniósł
róg wiernych Twych, Łaskawy, i umocniłeś nas na opoce wyznania Twego.

Najpierw szeptał fałszywie do uszu Ewy i tak samo zwiódł Adama
oszustwem, a teraz ten sam jad złości rozlał z fałszem.

Oszustem będąc, karmił swoją wściekłość przeciwko sprawiedliwie
żyjącym, wyszukując właściwego czasu, w którym uczyni najbardziej
nieprawą obrzydliwość.

Chwała. Dzisiaj nastał początek świętego postu, w którym każdy
chrześcijanin oczyściwszy siebie samego przez wstrzemięźliwość, stroni
od wszystkiego.

I teraz. Teotokion: Władcza nadziejo świata, opieko i orędownictwo,
Najświętsza Dziewico, nie pogardź modlitwami sług, Dobra, zawsze
wysławiających Ciebie z miłości.

Katabasja: Bogurodzico, żywe i nieskalane źródło.

Katyzma poetycka, ton 8:

Prosomion: Mądrości Słowo.

Przyjąwszy Boży oręż i zrzuciwszy fałsz bożków, aniołów pobudziłeś,
aby wysławiali Twoje czyny. Rozpaliwszy bowiem rozum Bożym
pragnieniem, śmiercią w ogniu mężnie pogardziłeś, przeto zgodnie z
posiadanym imieniem daruj proszącym Ciebie Boże dary, dając
uzdrowienia, męczenniku Teodorze. Módl się do Chrystusa Boga, aby dał
odpuszczenie grzechów świętującym z miłością świętą pamięć Twoją.

Chwała. Prosomion:

Nie poddałeś się namowom Maksymiana, zachowałeś zaś mężnie słowa
Chrystusa, pogański chram spopieliłeś ogniem, męką zwyciężyłeś
przeciwnika, proroczo przeszedłeś przez ogień jak po wodzie, przeto
jako godną zapłatę za czyny toczysz uleczenia, cierpiętniku Teodorze.
Módl się do Chrystusa Boga, aby dał odpuszczenie grzechów świętującym
z miłością pamięć Twoją.

I teraz. Teotokion, prosomion:

Jako najczystsza Oblubienica Stwórcy, jako nieznająca męża Matka
Zbawiciela, jako mieszkanie Najwyższego, Dziewico, mnie będącego
mieszkaniem plugawym i będącego w duchu placem zabaw dla biesów,
pospiesz i wybaw mnie z ich ucisku, któraś zdobyła świetliste
mieszkanie cnót, niezniszczalny przybytku Światłości. Rozpędź obłok
żądz i uczyń mnie Twymi modlitwami godnym światłości niebios oraz
niezachodzącej Światłości.

Pieśń 4

Hirmos: Jezus Najwyższy Bóg, który zasiada w chwale na tronie Bóstwa,
przybywa w lekkim obłoku, i swoją najczystszą dłonią zbawia tych,
którzy śpiewają: Chryste, chwała mocy Twojej.

O, nowe i sławne zjednoczenie i połączenie! Z dziewictwem połączył
zrodzenie rodzący się Bogoczłowiek, smutnym dniom daje wesele, czcząc
swego męczennika.

Patrz, jak miłując Chrystusa walczył dla Chrystusa, bowiem wrogów Pana
gorliwością i ogniem zgubił, i siebie jako dobrą oraz przyjemną ofiarę
Bogu gorliwie oddał.

Zwycięski w cierpieniach odważnie umiera, z męstwem mówiąc i
pogardzając męką zadziwił widzów, stając się nowym i sławnym
widowiskiem całego stworzenia.

Nie zostanie skruszona kość Boga i Władcy mego, o cierpliwości!, i po
zabiciu cierpiąca! Jego zaś rycerza ogień przyjął i koło zawstydziło
się, dotknąwszy zmarłego.

Teotokion: Współzmarli z Władcą słudzy żywota, współpowstawszy żyją
teraz wiecznie u Niego, wysławiając Matkę Syna, błogosławiąc Ojca,
Syna i Ducha Świętego.

Hirmos: Chrystus moją mocą, Bóg i Pan, śpiewa i głosi Boży Kościół, i
z czystym sercem weseli się w Panu.

Bezbożny gromadzi radę, patrzcie, jak zaiste jest strasznie, zamierza
bowiem, nędzny, przez skalane pokarmy skalać ludzi Chrystusowych.

Bezbożny przemieni zamiar w czyn, zakaże bowiem czystych pokarmów i
nakaże, aby je skalać krwią.

Chwała. Wszystkim chrześcijanom stała się jawną i ogłoszoną
nieprawość, przeto gdy się o niej dowiedzieli, zbiegli się wszyscy do
świętej świątyni Pana.

I teraz. Teotokion: Ciebie, która zrodziłaś przedwiecznie zrodzonego z
Ojca, teraz wierni błagamy jako Orędowniczkę, dla Jej modlitw stań
się, Chryste, łaskawym dla sług Twoich.

Katabasja: Jezus Najwyższy Bóg, który zasiada w chwale.

Pieśń 5

Hirmos: Wszystko ulękło się Boskiej Twojej chwały, Oblubienico
niezaślubiona, Ty bowiem nosiłaś w swym łonie Boga rządzącego
wszystkimi rzeczami i zrodziłaś Przedwiecznego Syna, który daje
zbawienie wszystkim Ciebie sławiącym.

Dzisiaj otwierają się przedsionki łaski i spoczynek teraz przedstawia
przedświętnie zmartwychwstanie, tak świetliście czcimy świetlistą
Władczynię i sławnego męczennika.

Bóg daje dar o imieniu Teodor tym, którzy umiłowali objawionego
Umiłowanego objawienie, Stwórcę sławnych dzieł i mocy Bożych, wszystko
samemu czyniącego.

Nic nie mają do męczennika Twoje łuki i strzały, wrogu zbawienia
ludzkiego, zmarły bowiem żyje i ocknął się, sprzeciwia się Twoim
oszustwom, zbawiając każdego prawosławnego.

Teotokion: Przedziwny był Twój cud, Boża Dziewico, bowiem
cierpiętniczymi świadectwami przyjął wiarę niewzruszoną i zawsze trwa,
wzbudzając podziw i z wiarą jest czczony.

Inny hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie, Słowo Boże,
prawdziwego Boga, i wołam z ciemności grzechu.

Ówczesny biskup przeraził się, gdy poznał zamiar bezbożnego, w
pieśniach całonocnych błagał Boga, aby nie odrzucał do końca ludzi
jemu powierzonych.

Zaiste szybki pomocniku dla tych, którzy w prawdzie i gorącej wierze
przyzywają Ciebie, nie odrzucaj ich próśb, lecz wyproś im jak
najszybsze odpuszczenie.

Chwała. Przez wyższych pomocników czym prędzej jest posyłany na ziemię
cierpiętnik Teodor i objawia się arcypasterzowi, ucząc jak rozbić
nieprawy zamiar.

I teraz. Teotokion: Nikt, kto z wiarą gorącą przypada do Twojej
opieki, Władczyni, nie zostanie zawstydzony, prosi o łaskę i otrzymuje
dar ku jak najszybszemu i pożytecznemu realizowaniu prośby.

Katabasja: Wszystko ulękło się Boskiej Twojej chwały.

Pieśń 6

Hirmos: Obchodząc z łaski Boga to Boskie i chwalebne święto
Bogurodzicy, przyjdźcie, zaklaszczmy w dłonie, sławiąc z wiarą
zrodzonego z Niej Boga.

Nie mogą pościć przyjaciele i synowie Twojej komnaty weselnej, Zbawco,
Ciebie bowiem Oblubieńca z Matką i Przyjacielem Twoim serdecznie
goszczą i służą.

Odstąpiłeś od Boga zbawiającego, odstąpiłeś też od rozumu znany ze
złej strony i z pychą powstałeś przeciwko wierze, ale znalazłeś
przeciwnika w chwalebnym.

Ucierpiawszy mądry męczennik stoczył mężny bój, walczył bowiem z
prześladowcą i odniósł znakomite zwycięstwo, wcale nie umarł i toczy
nam cuda.

Teotokion: Wybawiliśmy się dzisiaj, Władczyni, z nieszczęścia
niszczącego dusze przez cud Twego męczennika z Twojej Bożek
Opatrzności, łaskę obu otrzymawszy.

Inny hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Przeraziwszy się Twego przedziwnego zjawienia się, biskup rzecze: Kim
Ty jesteś, Panie? Powiedz mi, poucz i przekonaj, w jaki sposób
znajdziemy szybką pomoc?

Teodor rzecze: Ja jestem powszechnie znanym męczennikiem i usłysz:
Pszenicę ugotowawszy rozdaj ludziom, którzy w ten sposób wybawią się
ze skalania potraw, dokonanego przez oszusta.

Chwała. Jakże wielki jest Twój cud i sławne Twoje wstawiennictwo,
Teodorze! Przeto odważnie wszyscy nieskalanie przybiegamy do Ciebie i
modlimy się, abyś zbawił sługi Twoje.

I teraz. Teotokion: Z woli Ojca i nawiedzenia Ciebie przez Ducha
Świętego byłaś mieszkaniem Światłości i czystym przybytkiem Słowa,
przeto oświeć mnie.

Katabasja: Obchodząc z łaski Boga to Boskie i chwalebne święto.

Kontakion, ton 8: Wiarę Chrystusową jako tarczę wewnątrz siebie
przyjąwszy w twoim sercu, wrogie moce zdeptałeś, wielce cierpliwy, i
na wieki zostałeś uwieńczony koroną niebieską, Teodorze, jako
niezwyciężony.

Ikos: Temu, który jest noszony na tronie światłości, dziękczynnie
śpiewamy Tobie, albowiem jako dar Boży dałeś mężnego w cierpieniach
Teodora, w życiu wszechbłogosławionego, który był obrońcą prawdy,
pobożnym zamysłem zdobył Chrystusa i stał się zwycięzcą nad oszustem
jako niezwyciężony.

Synaksarion:

Stichosy: Pokarmem koliwa karmi Tyron miasto,

Pokarm skalany uczyniwszy niepotrzebnym.

Dla Jego modlitw, Chryste Boże, zmiłuj się nad nami i zbaw nas. Amen.

Pieśń 7

Hirmos: Nie zechcieli adorować stworzeń w miejsce Stwórcy, przyjaciele
Boga, lecz mężnie pokonawszy ogniste pokuszenie, śpiewali pełni
radości: Ty jesteś godny wszelkiej chwały, Panie i Boże ojców naszych,
błogosławiony jesteś!

Powiedziałeś, sprawiedliwy Władco, żeby prawo nie miało władzy nad
sprawiedliwym, przeto świetlista pamięć o Twojej Matce i o tym
wspaniałym Twoim słudze, dzisiaj rozrywa prawa postu.

Jakże słodka, wielka i radosna jest dzisiejsza uroczystość! Oto
najmężniejszy i znakomity wśród męczenników przyjął teraz na siebie
ludzki kształt i jednym cudem wyrwał ze skalania czystych ludzi
Chrystusowych.

Tego, który sprzeciwiał się okrutnym wężom i powstającemu w celu
zniszczenia dusz oraz skalania uduchowionych ciał, koronujemy
zwycięskimi pieśniami i wieńcem pochwał.

Teotokion: Prarodzic zaiste uprzedzony o zgubnym dla duszy pokarmie
nie uciekł, zaś Twój wierny lud został pouczony przez Twego męczennika
i uniknął zgubnego pokarmu, przeto z nim, Władczyni, składamy Tobie
zbawcze ofiary.

Inny hirmos: Anioł uczynił piec rosę rodzącym dla sprawiedliwych
młodzieńców, Chaldejczyków zaś spalał z woli Bożej, przekonując
prześladowcę do zawołania: Błogosławiony jesteś, Boże ojców naszych.

Dawcą rosy smutku i rozpalenia obłokiem okazałeś się sławny, i
wybawiłeś z pieca męczeństwa, wołających wszystkich wiernych:
Błogosławiony jesteś, Boże ojców naszych!

Wyjątkowo nieprawy królu zawstydź się i niech zamilkną twoje usta,
wygłaszające nieprawą radę przeciwko nam, zniszczy bowiem twoją moc
Król królów i Pan wszystkich.

Chwała. Szalony Julianie, twoje serce napełniło się wszelką złością,
zaczarowane zaś przez naszego mądrego Boga, fałszywie otwiera się
przeciwko nam, śpiewających Bogu: Dajesz nam łaskę.

I teraz. Teotokion: Twoje poczęcie przewyższa słowo, a Twoje zrodzenie
rozum, Najczystsza, bowiem zrodziłaś Boga w ciele, który wszystko
wybawił ze zniszczenia, Błogosławiona, przeto teraz, Bogurodzico,
Ciebie sławimy.

Katabasja: Nie zechcieli adorować stworzeń w miejsce Stwórcy.

Pieśń 8

Hirmos: Pobożne dzieci w ognistym piecu zostały zbawione przez
zrodzenie Bogurodzicy, wtedy zwiastowane przez obraz, a teraz
spełnione. Ono to podnosi wszystkich śpiewających: Wszystkie dzieła
Pańskie, śpiewajcie Panu i wywyższajcie Go na wieki.

Radością ze zrodzenia napełniło się niebo i ziemia, czasowym smutkom
dając właściwą łaskę przez ukoronowanie wieńcem zwycięstwa, radośnie
weseląc się w to święto.

Świętujmy dzisiaj, ludzie, odpoczywając od wczorajszych trudów, dzięki
błogosławiącemu obecny dzień spokojem i teraz tryumfującemu
męczennikowi.

Zaiste jest to pierwsza z sobót i sobota nad sobotami, pełna łaski
męczennika i mocy Bożej, wspomnienie wielkiego wybawienia.

Czysty zlikwidował zamysł króla, który czyste pokarmy Boga chciał
nieprawie skalać, i we wspaniały sposób cudem uświęcił święty tydzień.

Teotokion: Twoją tajemnicę, Dziewico, ogłasza gorliwa śmierć
męczenników, albowiem wierząc w zrodzonego Boga, chociaż i
przecierpieli dobrowolnie męki, samych siebie mężnie złożyli w
ofierze.

Inny hirmos: Hirmos: Z płomienia sprawiedliwym rosę wytoczyłeś i
ofiarę sprawiedliwego wodą spaliłeś, wszystko bowiem czynisz, Chryste,
co tylko zechcesz, Ciebie wywyższamy na wieki.

Z płomienia wybawiłeś się męczenniku Teodorze mocą Bożą i teraz nią
nas sam wybawiłeś Bożym Twoim orędownictwem z nieprawej rady pełnego
chytrości wroga.

Wieczorem zapanował płacz Twoich sług z powodu podstępnej zasadzki
naszego nieprzyjaciela, ale rankiem zajaśniała radość, wytrwały w
cierpieniu męczenniku, z powodu Twojej gorliwej pomocy.

Chwała. Znaleźliśmy w Tobie wybawiciela i zbawcę od wrogiego podstępu,
gdy popadamy w kłopoty, męczenniku Chrystusowy, cierpiętniku Teodorze,
Ciebie sławimy na wszystkie wieki.

I teraz. Teotokion: Ludzki rozum nie pojmuje Twego zrodzenia, Czysta,
wypowiadając tajemnicę, przeto Ciebie z wiarą pobożnie jako
Bogurodzicę czcimy i sławimy na wszystkie wieki.

Katabasja: Pobożne dzieci w ognistym piecu.

Pieśń 9

Hirmos: Obraz Twego czystego zrodzenia pokazał Krzew gorejący i
niespalający się, i teraz wygaś w nas piec gwałtownych pokus, prosimy,
abyśmy Ciebie, Bogurodzico, nieustannie wysławiali.

Zewsząd zbiega się mnóstwo ludzi do Namiotu Spotkania i żyjącą łaskę,
jaśniejącą w chwale wszystkich męczenników z Władczynią wszystkich
wywyższamy.

Bądź mężny, Kościele Chrystusa, i władaj na próżno walczącymi, bowiem
troszczą się o ciebie i bronią jako mężni przyjaciele Chrystusa i
orędownicy, którym składam dziękczynienie.

Tych, o których od dawna sądzono, że umarli, wydarzenia okazują żywymi
także po śmierci i z wiarą znowu orędującymi z równą gorliwością, a
bogacącego ich Łaskawcę wywyższamy.

Teotokion: Jako Bożą pieczęć Ciebie nakładam w pieśniach,
zapieczętowaną Bożą Księgę nosząc i zbieram pochwały o Tobie,
Dziewico, wysławiając zarazem Twego męczennika.

Inny hirmos: Boga ludzie nie mogą widzieć, na Niego nie śmieją patrzeć
zastępy aniołów. Przez Ciebie, Najczystsza, objawiło się ludziom Słowo
wcielone, które wywyższając z wojskami niebios Ciebie wysławiamy.

Okazałeś się mężnym obrońcą, Sławny, i władczą pomocą dla nas,
czczących teraz Twoją czcigodną i wieczną pamięć oraz zwycięstwo
Twoich cierpień i orędownictwo za nami przed Bogiem.

Twój doskonały cud, wielce błogosławiony Teodorze, opiewają święte
obłoki na cały świat, przeto i corocznie zbierając się, chwałę
oddajemy Chrystusowi, który Ciebie wysławił.

Chwała. Widząc miłość wysławiających Ciebie, męczenniku Chrystusowy,
łaskę daj lepszą i wiarę znając, jaka jest sławna, nie przestań modlić
się za nami, męczenniku i orędowniku, okazując się przed naszym
Bogiem.

I teraz. Teotokion: Nie przestajemy opiewać Ciebie, Dziewico,
pomocnico, opieko, szybka wspomożycielko i orędowniczko nasza bez
zarzutu. Zachowaj Twoje sługi od wszelkiego nieszczęścia i zawsze
wyzwalaj z wszelkiego złego podstępu.

Katabasja: Niechaj wszyscy zrodzeni z ziemi radują się, trzymając
zapalone swoje lampy, i niech wszystkie niematerialne moce obchodzą z
chwałą święto Bogurodzicy, wołając: Raduj się, Łaski Pełna, zawsze
Dziewico, najczystsza Bogurodzico!

Eksapostilarion:

Prosomion: Z uczniami.

Ukoronowany święty, stojący teraz z aniołami Chrystusowymi przed
tronem Chrystusa, i stamtąd napełniasz się światłością, cierpiętniku,
pokój światu nieustannie orędując i nam zbawienie, pobożnie czczącym
świetlistą Twoją pamięć, Teodorze przebogaty, ozdobo męczenników.

Teotokion: W Twoim łonie Pan zamieszkał i zechciał wezwać świat ginący
od zniszczenia, jako znawca serc. Zbawienie bowiem wszyscy znalazłszy,
zawołajmy Tobie słowa anioła, abyś radowała się, Dziewico,
błogosławiona między niewiastami, albowiem zrodziłaś radość całemu
światu.

Do psalmów pochwalnych dodajemy cztery stichery, ton 1:

Prosomion: Niebieskich zastępów.

Wspaniałego męża, wyższego naczelnika dowódcy wojsk, jako cierpliwego
wojownika o naszą pobożność, zgodnie zszedłszy się, wysławmy
tajemniczymi pieśniami, mówiąc: Godny podziwu męczenniku Jezusowy,
módl się za czczących Ciebie.

Twoim powołaniem chrześcijańskim, zaiste darze Boży, wszystkim
cierpiącym dałeś pociechę Teodorze wszechbłogosławiony, każdy bowiem,
kto zbliża się do Twojej świątyni, z weselem przyjmuje nagrodę Twoich
czynów, czcząc Chrystusa.

Gromadząc sobie cierpiętniczymi wysiłkami bogactwo pobożności i
światłość, całą Twoją moc jako dar przyjemny przyniosłeś Bogu,
spełniając w wysiłkach z gorliwością dane tobie powołanie.

W jaśniejące święto Bożego męczennika napoimy się wszyscy i z wiarą
rozweselmy się, miłośnicy świąt, czcząc świetliste święto Jego
pamięci, w pieśniach śpiewając Jezusa, który wysławić Jego pamięć.

Chwała, ton 6: Dar świętości i bogactwo życia Bożego pokazałeś światu,
Teodorze bowiem Chrystus mądrze wysławił Twoją pamięć, w której
zgodnie radując się, wierni, wyśpiewujemy wysiłki Twoich cierpień.

I teraz. Teotokion, ton 6: Bogurodzico, Ty jesteś prawdziwą winną
latoroślą, która zrodziła nam owoc żywota, Ciebie prosimy, módl się
Władczyni z męczennikami i wszystkimi świętymi, aby zmiłował się nad
duszami naszymi.

Na stichownie stichery świętego, ton 4. Isomelos:

Teraz w Twojej świątyni, cierpiętniku Teodorze, radośnie pląsają
sobory męczenników i zastępy anielskie, oklaskując cierpienia Twojej
męki, a sam dawca koron Chrystus stoi, podając swoją prawicą obfite
dary swoim pieśniarzom, którego zapragnąwszy odnalazłeś i znalazłszy
rozmawiałeś, któregoś pragnął i do którego módl się, aby zbawił, aby
zbawił i oświecił dusze nasze.

Stichos: Sprawiedliwy rozkwitnie jak palma, jak cedr na Libanie
rozrośnie się.

Czysty i nieskalany post, który teraz przyszedł do nas, wprowadzi
doskonałość cudów męczenników, bowiem przez post oczyścimy się ze
skalania duchowego, a jako męstwem napełnijmy się znakami męczenników
i ich cierpieniami, przez co zostaniemy oświeceni łaską świętej
wstrzemięźliwości i cudami, Teodorze męczenniku, prosząc Go, aby dał
zbawienie duszom naszym.

Stichos: Zasadzeni w domu Pańskim, zakwitną na dziedzińcach Boga
naszego.

Twoją odwagą wobec Boga, Teodorze, wynikającą z męczeństwa, zakusy
odstępcy przeciwko wierze Chrystusowej uczyniłeś marnością i byłeś
obrońcą pobożnych ludzi, a przez budzące bojaźń orędownictwo wybawiłeś
ich od pokarmów skalanych ofiarami bałwochwalczymi, Ciebie przeto jako
niszczyciela Juliana i wybawcę owczarni Chrystusowej oraz opiekuna i
naszego orędownika przed Bogiem czcząc w pieśniach błagamy, aby
oczyszczenie i oświecenie przez Ciebie zostało darowane duszom naszym.

Chwała, ton 8: W męczeńską odwagę pobożnie uzbroiłeś się cierpiętniku
Chrystusowy i tajemniczo zwyciężając przez posługę duchową Jego mocą
bezbożność idoli i groźby oprawców okazałeś bezsilnymi, pogardzając
cierpieniami i przemijającym ogniem, ale – o Bożych darów wspaniałość!
– z wszelkich kłopotów Twoją modlitwą zbawiaj czczących pamięć Twoją.

I teraz. Teotokion: Władczyni, przyjmij modlitwy sług Twoich i wybaw
nas z wszelkich nieszczęść i kłopotów.

I dalszy ciąg jutrzni. Dodajemy także pierwszą godzinę.

Na Liturgii typika i z kanonu świętego pieśni trzecia oraz szósta.

Prokimenon, ton 7: Sprawiedliwy rozweseli się w Panu i w Nim ma
nadzieję. Stichos: Usłysz, Boże, mój głos, gdy modlę się do Ciebie.
Lekcja dnia z Listu do Hebrajczyków, perykopa 203 i świętemu z Listu
do Tymoteusza, perykopa 192. Alleluja, ton 4: Sprawiedliwy rozkwitnie
jak palma, jak cedr na Libanie rozrośnie się. Stichos: Zasadzeni w
domu Pańskim, zakwitną na dziedzińcach Boga naszego. Ewangelia według
Marka, perykopa 10, i świętego, według Jana, perykopa 52. Koinonikon:
W pamięci wiecznej będzie sprawiedliwy, nie ulęknie się złych
pogłosek. Podczas posiłku czytamy słowo pochwalne ku czci świętego
Teodora, napisane przez świętego Grzegorza z Nyssy. Spożywamy bób
warzony z białymi i czarnymi oliwkami, także potrawy z oliwą i koliwo,
wypijamy też po kubku wina ze względu na świętego. Przyjęliśmy to z
ławry świętego ojca naszego Saby i od pneumatoforycznego ojca naszego
Eutymiusza.

Należy wiedzieć, że dwa razy przyjęliśmy spożywać ryby w tym Wielkim
Poście, to znaczy w Święto Zwiastowania i w Niedzielę Palmową.
