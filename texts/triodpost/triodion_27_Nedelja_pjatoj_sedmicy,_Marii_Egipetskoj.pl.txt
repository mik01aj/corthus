W piątą niedzielę Świętego Postu,

nabożeństwo podobne, jak i w pozostałe niedziele, podczas którego
śpiewamy obrzęd z Menei ku czci wypadającego świętego. Inni zaś mówią,
żeby w tę niedzielę śpiewać nabożeństwo świętej matce naszej Marii
Egipskiej. Na nieszporach po wstępnym psalmie i zwykłej recytacji
Psałterza, do: Panie, wołam do Ciebie, dodajemy dziesięć stichosów i
śpiewamy trzy stichery zmartwychwstania z Oktoechosu, trzy Anatoliosa
i trzy stichery isomelosy świętej Marii, ton 6:

Prosomion: Całą odłożywszy.

Tobie bowiem zabroniono czcigodnych spojrzeń przez skalań poprzednio
przywleczone skalanie, Twoje bowiem uczucie i Twoją mądrość Bożą
uczyniła sumienia Twego nawrócenie ku lepszemu. Na ikonę bowiem
spojrzałaś, błogosławiona wybranko Boża, ze wszystkich Twoich kajając
się poprzednich grzechów, godna wszelkiej czci, z odwagą pokłoniłaś
się czcigodnemu drzewu.

Pokłoniwszy się radośnie świętym miejscom, wzięłaś stąd na drogę
zbawcze cnoty i szybko udałaś się w dobrą drogę, przeszłaś strumienie
Jordanu i zamieszkałaś w grocie Poprzednika, szaleństwo żądz
omroczyłaś życiem, wycieńczając z odwagą wady ciała, zawsze godna
pamięci matko.

Zamieszkawszy w pustyni obrazy twoich żądz usunęłaś z duszy,
napisawszy w niej przedstawienie Boże różnych rodzajów cnót i tak
zajaśniałaś, że i wody lekko przechodziłaś, błogosławiona, i z ziemi
podniosłaś się w swoich modlitwach do Boga, a teraz z odwagą weselisz
się, Mario, stojąc przed Chrystusem i modląc się za dusze nasze.

Chwała. Ton 4: Moc Twego krzyża czyni cuda, Chryste, i ta, która
przedtem była nierządnicą, podejmuje wysiłek postu. Przeto odrzuciła
to, co słabe, mężnie sprzeciwiła się diabłu i nosząc cześć zwycięstwa
modli się za dusze nasze.

I teraz. Pierwszy teotokion tonu.

Na stichownie stichery z Oktoechosu.

Chwała. Świętej Marii, ton 2: Zasadzki duchowe i żądze cielesne
posiekałaś mieczem wstrzemięźliwości, stłumiłaś grzechy myśli przez
nauczenie się milczenia i strumieniami twoich łez napełniłaś całą
pustynię, wydając nam owoce pokuty, przeto świętujemy twoją pamięć,
czcigodna.

I teraz. Teotokion: O nowy cudzie, większy od wszystkich dawnych
cudów! Któż bowiem pozna matkę rodzącą bez męża i noszącą na rękach
Tego, który trzyma wszystkie stworzenia? Takie jest Boże przyzwolenie,
więc rodzi się. Jego to jako dziecko, Przeczysta, nosiłaś na Twych
rękach i macierzyńską odwagę do Niego mając, nie przestawaj modlić się
za czczących Ciebie, aby obdarzył łaską i zbawił dusze nasze.

Troparion rozesłania niedzieli.

I świętej, ton 8: W tobie, matko, zachowało się nieskalane stworzenie
na obraz Boży, bowiem wziąwszy krzyż poszłaś za Chrystusem i życiem
uczyłaś pogardzania ciałem, jest ono bowiem zniszczalne, i troszczenia
się o duszę jako nieśmiertelną, przeto twój duch raduje się z
aniołami, czcigodna Mario.

I teotokion: Ty, który dla nas zrodziłeś się z Dziewicy i ukrzyżowanie
przecierpiałeś, Dobry, śmiercią zrzuciwszy śmierć i zmartwychwstanie
objawiłeś jako Bóg, nie gardź tymi, których stworzyłeś ręką Twoją.
Okaż Twoją przyjaźń do człowieka, Miłosierny, przyjmij Tę, która
zrodziła Ciebie, Bogurodzicę, modlącą się za nami, i zbaw, Zbawco
nasz, ludzi, którzy stracili wszelką nadzieję. Także i na Bóg i Pan.

I dalszy ciąg jak zwykle.

Na jutrzni,

po całym zwykłym początku trzy kanony: zmartwychwstania i Bogurodzicy
na sześć,

Triodionu na cztery i świętej na cztery. Kanon o bogaczu i Łazarzu.
Ton 8:

Pieśń 1

Hirmos: Wodę przeszedł jak suchy ląd i egipskiego zła uniknął, przeto
Izraelita wołał: Wybawicielowi i Bogu naszemu śpiewajmy.

Pozostawiłeś mnie bogactwu rozkoszy, weselącemu się każdego dnia w
rozkoszach bogacza, przeto błagam Ciebie, Zbawco, wybaw mnie z ognia
jak Łazarza.

Przyoblokłem się w rozkosze, Zbawco, jak przywdziewający bisior, złoto
i wspaniałe szaty, ale nie posyłaj mnie w ogień, jak onego.

Dawno temu bogacz weselił się bogactwem i rozkoszami w przemijającym
życiu, przeto został skazany na męki, a ubogi Łazarz odświeża się.

Teotokion: Nieustannie sławią Ciebie chóry aniołów i ludzi, Matko
dziewicza, bowiem ich Stwórcę jako Dziecię nosiłaś w swoich objęciach.

Drugi kanon świętej. Ton 6:

Hirmos: Tego, który niegdyś pokrył falami morza prześladowcę
dręczyciela, pod ziemią ukryły dzieci zbawionych, ale my, jak niegdyś
dziewice, zaśpiewamy Panu, chwalebnie bowiem wysławił się.

Świętuję twoją pamięć z Bożą i jaśniejącą miłością, ześlij mi więc
Światłość, stojąca przed niedostępną Światłością Chrystusa, czcigodna,
wybawiając mnie z wszelkich życiowych pokus.

Ten, który ciałem odszedł ku Egipcjanom, Nieopisany i Przedwieczny, z
Egiptu pokazuje ciebie, najjaśniejszą gwiazdę, Pan znający wszystko
przed zaistnieniem.

Nie znając Bożych przykazań, czcigodna, skalałaś Boży obraz, ale z
Bożej Opatrzności oczyściłaś go, godna wszelkiej czci, przebóstwiwszy
się przez Twoje Boże czyny.

Teotokion: O, jakże wielka jest Twoja łaskawość, Boże mój i
niewypowiedziane jest Twoje uniżenie! Dla modlitw Twojej czystej i
nieskalanej Matki, do aniołów upodobniłeś nierządnicę.

Pieśń 3

Hirmos: Ty jesteś umocnieniem przybiegających do Ciebie, Panie, Ty
jesteś światłością omroczonych i Tobie śpiewa duch mój.

Jak Łazarza wybawiłeś z płomienia, Chryste, tak i mnie wybaw z ognia
Gehenny, niegodnego sługę Twego.

Jestem bogaty w żądze i rozkosze, Panie, Łazarz zaś ubogi przez
pozbawienie dobrodziejstw, lecz zbaw mnie.

W purpurę i bisior odziewał się bogacz, w rozkosze i grzechy, przeto
znajduje się w płomieniu.

Teotokion: Okaż nam pomoc Twoimi modlitwami, Najczcigodniejsza,
odpędzając ataki złych okoliczności.

Inny hirmos: Ciebie, który na wodach zawiesiłeś całą ziemię,
stworzenie zobaczywszy na miejscu trupiej czaszki, zadrżało w wielkim
bólu, wołając: „Nie ma świętego poza Tobą, Panie!”

Zbliżyłaś się do bram zguby przez niewłaściwe czyny, ale Ten, który
przedtem skruszył bramy otchłani mocą Bóstwa, otwiera tobie bramy
pokuty, najczcigodniejsza, sam będąc bramą życia.

Tę, która przedtem była orężem grzechu, okazałeś kłaniającą się
orężowi krzyża Bożego, wielce miłościwy, zwyciężającą wszystkie oręża
biesów i podstępy, Łaskawco.

Ten, który jako cenę za wszystkich wylał swoją krew i wszystkim daje
wszystko, przez kąpiel łez czyni ciebie czystą, chorującą poprzednio
na straszny trąd złych czynów.

Teotokion: Od wszelkiego słowa jest wyższe to, które w Tobie, bowiem
słowo Ojca zamieszkało w Tobie w Boży sposób, dając wszystkim
grzeszącym jednym słowem odpuszczenie grzechów.

Katyzma poetycka, ton 8:

Prosomion: Mądrość i Słowo.

Wszystkie namiętności cielesne okiełznałaś wysiłkami postnymi i
mężnymi okazałaś myśli Twojej duszy. Zapragnąwszy bowiem zobaczyć
krzyż Pański, samą siebie ukrzyżowałaś dla świata, czcigodna, stąd z
miłością skierowałaś się ku pragnieniu życia anielskiego,
błogosławiona. Módl się do Chrystusa Boga, aby darował odpuszczenie
grzechów tym, którzy z miłością czczą twoją świętą pamięć.

Chwała, i teraz. Teotokion: Opiewajmy bramę niebios i arkę,
najświętszą górę, świetlisty obłok, krzew niespalający się, duchowy
raj, wezwanie Ewy, wielki skarb całej ziemi, albowiem w Niej dokonało
się zbawienie świata i odpuszczenie dawnych grzechów. Przeto śpiewamy
Tobie: Módl się do Twego Syna i Boga, aby darował odpuszczenie
grzechów tym, którzy pobożnie kłaniają się Twemu świętemu zrodzeniu.

Pieśń 4

Hirmos: Usłyszałem, Panie, o tajemnicy Twojej Opatrzności, poznałem
czyny Twoje i wysławiłem Twoje Bóstwo.

Bogacz rozkoszował się pokarmem i cieszył się szatami, Łazarz zaś
pragnął się nasycić okruchami z jego stołu.

Psy oblizywały językiem strupy ubogiego Łazarza, bywając bardziej
współczujące od rady bogacza dla Łazarza.

Przed bramą bogacza dawno temu leżał Łazarz, Zbawco, dręczony ranami
ubóstwa, dlatego teraz został wysławiony.

Teotokion: Módl się do Tego, którego zrodziłaś, Przeczysta, aby
wybawił śpiewających Tobie z niewoli oszustwa, albowiem jedyna jesteś
naszą Orędowniczką.

Inny hirmos: Habakuk widząc Twoje na krzyżu boskie uniżenie, w lęku
zawołał: Ty, dobry, zrzuciłeś władzę książąt ciemności, zstąpiwszy do
będących w otchłani jako Wszechmocny.

Jako Stwórca natury ludzkiej, jako źródło miłosierdzia i bogactwo
łaskawości, ulitowałeś się, Przyjacielu człowieka, nad tą, która
przybiegła do Ciebie, i wyrwałeś ją zgubnemu zwierzowi.

Gorliwie starając się zobaczyć krzyż, zostałaś Mario oświecona
jasnością krzyża, przez krzyż mówiący z woli Bożej i ukrzyżowałaś się
dla świata.

Najpierw będąc winowajczynią zła i złych rozkoszy dla wielu, jak
słońce zajaśniałaś wszystkim, okazując się przewodniczką wszystkich
grzeszników, czcigodna.

Teotokion: Przewyższyłaś rozum niebieski, będąc duchowym niebem Króla
wszystkich, bowiem ponad prawami natury, Czysta, zrodziłaś Dawcę Prawa
i Stwórcę wszystkich.

Pieśń 5

Hirmos: Całego odrzuciłeś mnie od oblicza Twego, Światłości
Niezachodząca, i okryła mnie, nieszczęsnego, obca ciemność, ale proszę
Cię, nawróć mnie i skieruj ku światłości drogi przykazań Twoich.

Gdy bogacz ujrzał Łazarza na łonie Abrahama, weselącego się w
światłości i sławie, zawołał: Ojcze Abrahamie, zmiłuj się nade mną,
skazanym na ogień, gdyż okrutnie płonie mój język.

Rozkoszowałeś się bogactwem życia weseląc się – mówi Abraham do
bogacza – przeto męczysz się tutaj wiecznie w ogniu, ubogi zaś Łazarz
raduje się w nieskończonym weselu.

Byłem bogaty w błądzenie w życiu, jak bogacz całe życie roztrwoniłem w
rozkoszach, Przyjacielu człowieka, ale błagam o Twoje zmiłowanie, abyś
wyzwolił mnie z ognia, jak zbawiłeś Łazarza.

Teotokion: Zdobyłaś matczyną odwagę do Syna, Najczcigodniejsza, nie
pogardzaj nami, będąc blisko Opatrzności, błagamy, albowiem Ciebie
jedyną, chrześcijanie, przedstawiamy Władcy jako przyjemne ubłaganie.

Inny hirmos: Izajasz zobaczywszy niezachodzącą światłość Twego
boskiego objawienia, Chryste, będącego dla nas z Twego miłosierdzia,
wstał wcześnie o poranku i wołał: Powstaną martwi i zmartwychwstaną
będący w grobach, i wszyscy zrodzeni z ziemi rozradują się.

Mojżesz niegdyś wysławiwszy się na Synaju, tajemniczo zobaczył
przesławny tył Boga, dając wzór przedziwnej tajemnicy. Teraz zaś
przyjmująca naczynia z manną przypadłszy gorliwie do przeczystego
obrazu, Maria, żyje jak aniołowie.

Ta, która skalała swoją świątynie, zapragnęła zobaczyć świątynię
Twojej wspaniałości, duchowe mieszkanie Twojej chwały, przeto dla
duchowych modlitw Twojej świątyni nieznającej męża, Chryste, uczyń
mnie świątynią wszechmocnego Ducha.

Członkami ciała, swymi oczyma wielu złowiłaś dla krótkotrwałej
rozkoszy, uczyniwszy ich pokarmem diabła, a sama zostałaś złowiona
prawdziwą łaską Bożą czcigodnego krzyża, stając się najsłodszym
pokarmem Chrystusa.

Teotokion: Chór proroków został pouczony tajemnymi słowami o
tajemnicy, która dokona się w Tobie, Przeczysta, Ciebie różnorako
przewidując. Przeto Maria będąc teraz naczyniem przyjmującym mannę,
przypadłszy do Twego przeczystego obrazu jako do poręczycielki
grzesznych ku Bogu.

Pieśń 6

Hirmos: Oczyść mnie, Zbawco, wielkie są bowiem nieprawości moje i
wyprowadź z głębi zła, błagam, do Ciebie bowiem zawołałem i usłyszałeś
mnie, Boże zbawienia mego.

Bogacz przez życie w rozkoszach skazał siebie na ognisty płomień,
ubogi zaś Łazarz wybrawszy w tym życiu nędzę, stał się godnym
nieskończonej radości.

Na łonie Abrahama Łazarz stał się godnym rozkoszy życia wiecznego, a
bogacz skazał się duszą i ciałem na męki w ogniu.

Bogacz jest osądzony na ogień ze względu na Łazarza, nie osądź mnie,
nieszczęsnego, błagam, Przyjacielu człowieka, Panie, lecz jak Łazarza
uczyń mnie godnym Twojej Światłości.

Teotokion: Obyśmy wybawili się z okrutnych grzechów dla Twoich
modlitw, czysta Matko Boża, abyśmy otrzymali oświecenie Boże
wcielonego w Ciebie w niewypowiedziany sposób Syna Bożego.

Inny hirmos: Otchłań grzechów w końcu otoczyła mnie i nie mogę znieść
ataku fal, i jak Jonasz wołam do Ciebie Władcy: Ze zniszczenia mnie
wyprowadź.

Radują się, Mario, zastępy aniołów, widząc w tobie równe im życie i
wołają chwale Bożej.

Gromady mrocznych biesów przerażają się mocą Twojej cierpliwości,
albowiem sławnie zwyciężyła je naga niewiasta.

Zajaśniałaś jak słońce, Mario najsławniejsza, i całą pustynię
oświeciłaś cudami, przeto i mnie oświeć Światłością.

Teotokion: Aniołowie oświeceni chwałą Twego zrodzenia, Dziewico, na
ziemi ogłosili nam wszystkim pokój i upodobanie ku dobremu.

Kontakion, ton 3:

Prosomion: Dziewica dzisiaj.

Najpierw przepełniona wszelkim nierządem, dziś przez pokutę stała się
oblubienicą Chrystusową, naśladując życie aniołów, demony gubi orężem
krzyża. Przeto okazałaś się, Mario sławna, oblubienicą królestwa.

Ikos: Godną wiecznej pamięci Marię, owieczkę i córę Chrystusa, teraz
wychwalmy w pieśniach, która była karmiona przez Egipcjan i uniknęła
ich wszelkiego zbłądzenia, a po przewyższających miarę ludzkiej natury
wysiłkach wstrzemięźliwości i modlitwy została ona przyniesiona
Kościołowi jak w pełni dojrzała odrośl. Przeto jedyny Wszechmocny
wywyższył jej życie i wysiłki, sławnej Marii.

Pieśń 7

Hirmos: Dzieci żydowskie w Babilonie niegdyś wiarą w Trójcę płomień w
piecu zdeptały, śpiewając: Ojców Boże, błogosławiony jesteś.

Jak dawno temu Hiob leżał na gnojowisku robaków, tak przed bramą
bogacza siedział Łazarz, wołając: Ojców Boże, błogosławiony jesteś.

Dawno temu Łazarz leżąc przed bramą niemiłosiernego bogacza pragnął
okruchów z jego uczty, ale nikt ich mu nie dawał, za to zamiast nich
znalazł łono Abrahama.

Wybaw mnie, Chryste mój, z losu niemiłosiernego bogacza i połącz mnie
z ubogim Łazarzem, pozwalając dziękczynnie wołać do Ciebie: Ojców
naszych Boże, błogosławiony jesteś.

Teotokion: Z łona dziewiczego zjawiłeś się wcielony na nasze
zbawienie, przeto znając Twoją Matkę jako Bogurodzicę, dziękczynnie
wołamy: Ojców naszych Boże błogosławiony jesteś.

Inny hirmos: Dzieci w Babilonie płomienia pieca nie ulękły się, lecz w
płomienie wrzucani zraszani śpiewali: Błogosławiony jesteś, Panie Boże
ojców naszych.

Wielki wśród ojców Zosima Mądry obchodząc pustynię stał się godnym
zobaczenia czcigodnej: Błogosławiony jesteś – woła – Boże ojców
naszych.

Cóż to, ojcze, przyszedłeś zobaczyć wielkie cnoty, a zobaczyłeś
kobietę? – zawołała czcigodna do starca: Błogosławiony jesteś – woła –
Boże ojców naszych.

Umartwiwszy poruszenia twoich żądz, błogosławiona, teraz skierowałaś
się do przystani beznamiętności, wołając: Błogosławiony jesteś, Panie
Boże ojców naszych.

Teotokion: Poczęłaś w niewypowiedziany sposób, pozostając Dziewicą,
Przeczysta, i zrodziłaś światu zbawienie, Chrystusa Boga naszego,
przeto wszyscy wierni wywyższamy ciebie w pieśniach.

Pieśń 8

Hirmos: Siedmiokroć rozpalił piec chaldejski prześladowca z wrogości
dla pobożnych, mocą zaś lepszą zbawieni widząc to, do Stwórcy i
Wybawiciela wołali: Dzieci błogosławcie, kapłani zaśpiewajcie, ludzie
wywyższajcie na wszystkie wieki.

Dawno temu nieszczęsny bogacz ubierał się we wspaniałe szaty
purpurowe, bisior i szkarłat, zaś ubogi Łazarz leżał u jego wrót,
chcąc się nasycić okruchami spadającymi z jego stołu, a nikt mu ich
nie dawał, przeto w chwale współkróluje z Chrystusem.

Łazarz leżał u wrót bogacza i gniły rany jego ciała, chciał się
nasycić pokarmem, a nikt mu nie dawał, tylko psy ze współczuciem
oblizywały językiem zgniliznę i jego strupy, przeto w raju stał się
godnym rozkoszy.

Wzbogaciłem się w rozkoszach, jak dawno temu bogacz, ubierając się
każdego dnia w purpurę i osądzam sam siebie w słodyczach tego życia, w
rozkoszach i oszustwach, przeto błagam Ciebie, wielce miłościwy
Chryste, abyś wybawił mnie z wiecznego ognia na wszystkie wieki.

Triadikon: Trójświetliste Bóstwo, jaśniejące jedną zorzą z jednej
trójhipostatycznej natury, Rodzica niemającego początku, jednej natury
Słowa Ojca i współkrólującego jednoistotnego Ducha, dzieci
błogosławcie, kapłani zaśpiewajcie, ludzie wywyższajcie na wszystkie
wieki.

Inny hirmos: Zadrżało z lęku niebo i zatrzęsły się fundamenty ziemi.
Oto bowiem ze zmarłymi został policzony i w cudzym złożony małym
grobie, Ten, który mieszka na wysokościach. Jego to błogosławcie
dzieci, wysławiajcie kapłani, ludzie wywyższajcie na wszystkie wieki!

Badający głębie serca, przed zaistnieniem znający wszystkie nasze
czyny, z życia ziemskiego wyrwałeś tę, która przybiegła do Ciebie,
Zbawco, bez przerwy wołając do Twojej przyjaźni do człowieka: Kapłani
błogosławcie, ludzie wywyższajcie na wszystkie wieki.

O, czcigodna zmiano ku lepszemu twego życia, czcigodna! O, miłości
Boża, która znienawidziła rozkosze cielesne! O, wiary gorącej i chwały
Bożej godna Mario, którą wiernie sławimy i wywyższamy na wieki.

Otrzymałaś zapłatę za choroby i odpłatę za twoje trudy, czcigodna
Mario, którymi pokonałaś zabójcę wroga i teraz z aniołami wołasz,
nieustannie śpiewając pieśń i wywyższając Chrystusa na wieki.

Teotokion: Odnów mnie całego ze względu na Twoją łaskawość, bowiem w
Twoim łonie, Czysta, zamieszkał Władca wszystkich wieków, nie
zniszczywszy cech obu natur, przeto Ciebie jako przyczynę naszego
zbawienia w pieśniach opiewamy na wszystkie wieki.

Pieśń 9

Hirmos: Ciebie, nieznającą męża Matkę Boga Najwyższego, Ciebie, która
w sposób rozum przewyższający słowem zaiste zrodziłaś Boga,
czcigodniejszą od przeczystych mocy niemilknącym wielbieniem sławimy.

Uczyń mnie ubogim Łazarzem, błagam Chryste, niszcząc moje ulubione
rozkosze i jako z natury Bóg obdarz mnie bogatymi cnotami, abym z
wiarą w pieśniach wysławiał Ciebie.

Bogaty i niemiłosierny mój rozum pogardza wiarą w Twoje przykazania,
Przyjacielu człowieka, zostałem więc okrutnie rzucony przed bramę, ale
jako współczujący i miłujący podnieś mnie, jak dawno temu Twego
przyjaciela Łazarza po czterech dniach.

Wszyscy uczymy się z przypowieści Władcy, wszyscy bowiem wierni
znienawidźmy brak miłosierdzia u bogacza, abyśmy uniknęli męki i
zawsze weselili się na łonie Abrahama.

Teotokion: Ty niewidzialnego Boga nosiłaś w objęciach, opiewanego na
niebiosach przez wszelkie stworzenie i dającego nam przez Ciebie
zbawienie, przeto Ciebie wysławiamy.

Inny hirmos: Nie płacz nade Mną, Matko, widząc w grobie Syna, którego
w łonie poczęłaś bez nasienia, powstanę bowiem i wysławię się, i jako
Bóg wyniosę w chwale tych, którzy nieustannie w wierze i miłości
Ciebie wywyższają.

Członki twoje przecierpiały trud pustynny, matko, umocnione władczą
mocą Chrystusową, znajdując bowiem skalane myśli gasiłaś je
strumieniami Bożych łez, Czysta, wzniosłości poszczących, chwało
sprawiedliwych.

Najjaśniejszymi promieniami oświeca ciebie czysta Dziewica, która
jedyna zrodziła Światłość Chrystusa, stawiając ciebie, czcigodna, jako
straszną dla wrogów, jawnie wszystkim ciebie okazując, Mario, jako
piękno cierpiętników i umocnienie sprawiedliwych.

Mądrze porzuciwszy wszystko, co ziemskie, okazałaś się czcigodnym
mieszkaniem Ducha, wyzwoliwszy się z ziemskich okropności, módl się do
jednego Chrystusa wyzwoliciela za sprawujących z wiarą Bożą twoją
pamięć.

Teotokion: Prawa natury, Dziewico, ponad naturą utaiwszy, zrodziłaś na
ziemi nowe Dziecię, Czysta, Dawcę Prawa i Starodawnego, duchowe niebo,
Stwórcę wszystkich, przeto z wiarą i miłością wysławiamy Ciebie.

Fotagogikon zmartwychwstania. Także świętej:

Prosomion: Niebo gwiazdami.

Mając ciebie jako wzór pokuty, czcigodna Mario, módl się do Chrystusa,
abyśmy w czasie darowanego nam postu w wierze i miłości Ciebie
wysławiali w pieśniach.

Teotokion: Słodyczy aniołów, radości zasmuconych, orędowniczko
chrześcijan, Dziewico Matko Pana, wspomóż nas i wybaw z wiecznych mąk.

Do psalmów pochwalnych dodajemy cztery stichery zmartwychwstania z
Oktoechosu

i trzy Anatoliosa.

Także mówimy stichos: Powstań, Panie, Boże mój, niechaj wzniesie się
ręka Twoja, albowiem Ty królujesz na wieki.

I śpiewamy isomelos, ton 1:

Królestwo Boże nie jest pokarmem i napojem, ale sprawiedliwością i
wstrzemięźliwością ze świętością. Przeto bogacz nie wejdzie weń, ale
ci, którzy swoje skarby wkładają w ręce ubogich. O tym uczy też Prorok
Dawid, mówiąc: Sprawiedliwy mąż miłuje dzień cały, rozkoszuje się
Panem i chodząc w światłości nie potknie się. Wszystko to napisano ku
naszemu pouczeniu, abyśmy poszcząc dawali jałmużnę, a Pan da nam
zamiast rzeczy ziemskich niebieskie.

Chwała, i teraz. Błogosławiona jesteś. Wielka doksologia i rozesłanie.
Chwała, i teraz. Stichira ewangeliczna i pierwsza godzina.

Na Liturgii błogosławieństwa według tonu. Prokimenon tonu lekcji.
Lekcja z Listu do Hebrajczyków, perykopa 321 od połowy. I świętej, z
Listu do Galatów, perykopa 208. Alleluja tonu. Ewangelia według Marka,
perykopa 47. I świętej według Łukasza, perykopa 35. Koinonikon:
Chwalcie Pana z niebios. Posiłki spożywamy takie same, jak w
poprzednich niedzielach.

W niedzielę wieczorem,

do: Panie, wołam do Ciebie, dodajemy dziesięć stichosów

i śpiewamy cztery stichery z Oktoechosu i isomelosy trójpieśni. Ton 1:

Prosomion: Sławni męczennicy.

Uniżywszy się, bogaty Chryste, ludzi wzbogaciłeś nieśmiertelnością i
światłością. Przeto mnie, wyniszczonego rozkoszami życia, wzbogać
cnotami i połącz z ubogim Łazarzem, wybawiając mnie z ogromnych mąk i
należnej mi Gehenny.

Bardzo wzbogaciłem się złością, umiłowałem rozkosze i rozkoszowałem
się życiowymi rozkoszami, Panie, będąc skazany na ogień Gehenny.
Cierpiąc duchowy głód jak pogardzany Łazarz, rzucony jestem przed
bramę Bożych czynów, ulituj się nade mną, Władco.

Inna stichera, ton 1:

Prosomion: Obłokiem Ciebie.

Gorliwie zaczynając szósty tydzień czcigodnego postu, przynieśmy
wierni, Panu przedwstępny śpiew święta palm, idącemu w chwale mocą
bóstwa do Jerozolimy, aby uśmiercić śmierć. Przeto przygotujmy
pobożnie znaki zwycięstwa, gałązki cnót, śpiewając „Hosanna”
Stworzycielowi wszystkich.

Trzy stichery z Menei. Chwała, i teraz. Teotokion. Wejście. Pogodna
Światłości.

Prokimenon, ton 8: Dałeś dziedzictwo swoje tym, którzy lękają się
Ciebie, ze stichosami.

Dalszy ciąg jak zwykle.

Na stichownie isomelos dnia, ton 1:

Cudowny Zbawca ze względu na nas z przyjaźni do człowieka usposobiony,
pragnących zdobyć prawdziwy rozum Łazarza, ukazał życie bogacza.
Patrzmy na koniec obu: unikajmy niemiłosierdzia pierwszego z nich i
braku człowieczeństwa, naśladujmy zaś cierpliwość drugiego i
wielkoduszność, abyśmy wraz z nim na łonie Abrahama ogrzewani wołali:
Sprawiedliwy Sędzio, Panie, chwała Tobie.

Męczennikom: Panie, modlitwami wszystkich świętych i Bogurodzicy, daj
nam Twój pokój i zmiłuj się nad nami jako jedyny Szczodry.

Chwała, i teraz. Teotokion: Radości zastępów niebieskich, na ziemi
mocne orędownictwo ludzi, Przeczysta Dziewico, zbaw nas, który do
Ciebie przybiegamy, albowiem po Bogu w Tobie składamy nadzieję.
