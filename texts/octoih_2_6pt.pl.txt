W CZWARTEK WIECZOREM,

do: Panie, wołam Ciebie, dodajemy stichery krzyża. Ton 2:

Prosomion: Gdy z drzewa.

Stichos: Jeżeli będziesz pamiętać o nieprawościach, Panie, Panie
któż się ostoi? Ale u Ciebie jest oczyszczenie.

Zbawco, gdy zostałeś przygwożdżony do krzyża, słońce widząc to
omroczyło się z bojaźni przed Tobą i zasłona świątyni rozdarła
się, ziemia zadrżała i kamienie z lękiem rozpadły się, nie
mogąc patrzeć na swego Stwórcę i Boga, dobrowolnie cierpiącego
niesprawiedliwie na drzewie i znieważanego przez nieprawych.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Cały zrzucony na ziemię, cały zraniony leży w pięknym upadku
wąż pełen zła, gdy Ty zostałeś wzniesiony na drzewie,
Przyjacielu człowieka, Adam zaś wyzwolony z klątwy i zbawiony,
dawno temu osądzony, przeto i my modlimy się: Zbaw nas wszystkich,
Szczodry, i uczyń godnymi królestwa Twego.

Stichos: Od straży porannej do nocy, od straży porannej niech Izrael
ma nadzieję w Panu.

Gdy podniesiony zostałeś na krzyżu i bok Twój został przebity
włócznią, Bezgrzeszny, słońce skryło się nie chcąc patrzeć,
Zbawco, ziemia zadrżała i kamienie z lęku rozpadły się, gdy
znieważono Ciebie, stworzenie zaś śpiewa Tobie: Chwała
ukrzyżowaniu Twemu, Słowo, przez które wszystkich zbawiłeś,
Przyjacielu człowieka.

Także stichery świętemu z Menei.

Jeśli zaś nie ma Menei, śpiewamy te stichery stauroteotokiony. Ton
2. Prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Widząc Ciebie podniesionego na drzewie krzyża, Jezu, nieznająca
małżeństwa płakała i mówiła: Dziecię słodkie, dlaczego
pozostawiłeś mnie samą, która Ciebie zrodziłam? Światłości
niedostępna Ojca bez początku, pospiesz i wysław, aby otrzymali
Bożą chwałę ci, którzy sławią Twoje cierpienia.

Stichos: Chwalcie Pana wszystkie narody, wysławiajcie Go wszyscy
ludzie.

Gdy Dziewica widziała Życie umierające na drzewie i bok Jego
boleśnie przebijany włócznią, płacząc wzywała: Synu i Boże
mój, czym ci odpłaciło zgromadzenie pozbawione łaski? Biada mi,
nie mogę znieść bólu, cierpi moje łono widząc tak cierpiącego
Ciebie, Władco!

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Gdy Dziewica nieznająca męża widziała Syna zdejmowanego z drzewa,
położonego bez oddechu na ziemi jako człowieka, obejmując Go i
całując usta Jego i oczy, tak do Niego przedziwnie wołała: Jakże
to nieruchomym widzę Ciebie, który wszystko ożywiasz? Zaiste wielki
to cud.

Chwała, i teraz. Stauroteotokion:

Prosomion: Gdy z drzewa.

Gdy nieskalana owieczka widziała swego Baranka na zabicie dobrowolnie
prowadzonego jako człowieka, płacząc mówiła: Pozostawiasz mnie
teraz bezdzietną, Chryste, która Ciebie zrodziłam. Cóż takiego
uczyniłeś, Wybawicielu wszystkich? Raczej zaś zaśpiewam i
wysławię Twoją niezwykłą łaskawość, przewyższającą rozum i
słowa, Przyjacielu człowieka?

Także: Pogodna Światłości. Prokimenon dnia: Pomoc moja jest od
Pana, który stworzył niebo i ziemię. Stichos: Oczy me wznoszę ku
górom, stąd nadejdzie pomoc moja. Także: Pozwól, Panie, w wieczór
ten.

Na stichownie stichery krzyża, ton 2:

Zbaw mnie mocą krzyża, Chryste Zbawco, jak Piotra wybawiłeś w
morzu, i zmiłuj się nade mną.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

„Niech będzie ukrzyżowany” – wołali ci, którzy zawsze
rozkoszowali się Twoimi darami i prosili, aby bandyta zajął miejsce
Dobroczyńcy, a Ty milczałeś, Chryste, znosząc surowość
zabójców sprawiedliwych, pragnąc cierpieć i zbawić nas jako
Przyjaciel człowieka.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Wy, którzy nie umiłowaliście ziemskich rozkoszy,
cierpiętnicy, staliście się godnymi niebieskich dóbr i jesteście
współmieszkańcami aniołów, Panie, dla ich modlitw zmiłuj się
nad nami i zbaw nas.

Chwała, i teraz. Stauroteotokion:

Prosomion: Gdy z drzewa.

Gdy nieprawi ludzie Ciebie, Zbawco, Życie wszystkich, podnieśli na
drzewie, wtedy czysta i nieskalana Matka Twoja stojąc i płacząc,
wołała: Dziecię moje słodkie, światłości moich oczu, biada mi,
jakże to pośrodku łotrów na krzyżu przecierpiałeś
przygwożdżenie, który ziemię zawiesiłeś na wodach?

Także: Teraz pozwalasz odejść. Trisagion. Po: Ojcze nasz, troparion
i rozesłanie.

W CZWARTEK NA POWIECZERZU,

Kanon modlitewny do Najświętszej Bogurodzicy. Ton 2.

Pieśń 1

Hirmos: Na głębię niegdyś posłała wojsko faraona wszechmocna
siła, Wcielone zaś Słowo zniszczyło zgubny grzech, wysławiony Pan
chwalebnie się wysławił.

Jako piękną, jako najlepszą, jako nieskalaną pośród niewiast
Bóg wybrał Ciebie i wcielił się w Twoje nieskalane łono, módl
się do Niego, Nieskalana, aby ze zmazy grzechów wybawił wszystkich
śpiewających Tobie.

Według Psalmu, Czysta, jako Królowa stanęłaś po prawicy Króla,
który zajaśniał z Twego łona, módl się do Niego, Nieskalana, aby
okazał mnie stojącym po prawicy w dniu odpłaty.

Chwała. Wyschłą przez nieprzyzwoite czyny naturę ludzką odnowi
rodząca deszcz niebieski, przeto modlę się, abyś wyschłą bruzdę
mojej duszy okazała przynoszącą owoce, Oblubienico Boża.

I teraz. Umarliśmy przez sad duchowy, drzewem zaś życia, Czysta, ku
życiu wiecznemu zostaliśmy powołani, które z Ciebie, Bogurodzico,
zakwitło w sposób przewyższający rozum Chrystusem Bogiem, do
którego z odwagą módl się o zbawienie dusz naszych.

Pieśń 3

Hirmos: Zakwitła pustynia, Panie, jako krynica, bezpłodny pogański
Kościół, przez przyjście Twoje, w nim umocnione jest moje serce.

Przyoblekł się we mnie, człowieka, i z łona Twego przyszedł
Stwórca, dając szaty niezniszczalności obnażonemu przez liczne
złe czyny, Przeczysta.

Zrodziłaś czcigodne Słowo Boże, Władczyni, do którego módl się
gorliwie, aby ulitował się nade moją pokorną duszą, bolejącą z
powodu nieprzyzwoitych rozkoszy.

Chwała. Ulecz rany mojej duszy, Przeczysta, i moje pokorne serce,
zgorzkniałe przez jad węża, uzdrów je Twoim skutecznym leczeniem.

I teraz. Jako Matka mające odwagę przed swoim Synem, Władczyni,
proś Go o pomoc dla ludzi uciemiężonych, zrzucając chełpliwość
nieprawych.

Pieśń 4

Hirmos: Przyszedłeś z Dziewicy, nie orędownik, nie anioł, lecz sam
Pan wcielił się i zbawił całego mnie człowieka, przeto wołam do
Ciebie: Chwała mocy Twojej, Panie.

Zroś mnie kroplą rozrzewnienia, Władczyni, zabierającą cały
pożar mego serca i mój smutek oraz odpędzającą szkodliwe ataki.

Mnie, zranionego orężem rozkoszy i leżącego w ranach nie odrzucaj,
Przeczysta, ale ulecz włócznią i krwią ukrzyżowanego Syna Twego i
Boga naszego.

Chwała. Wzbogacony zostałem różnorodnie przez Pana i sam
doprowadziłem siebie do wyniszczenia, przeto uczyń mnie godnym
łaski Bożej, abym wielbił Ciebie jako moją łaskawą
wspomożycielkę, Nieskalana.

I teraz. Z Twojego łona zajaśniała, Dziewico nieznająca
małżeństwa, zorza Ojca, Chrystus, który krzyżowany oświecił
cały świat niszcząc ciemność biesowską.

Pieśń 5

Hirmos: Chryste Boże, Ty byłeś orędownikiem Bogu i ludziom, przez
Ciebie bowiem, Władco, do Twego Ojca, Dawcy światłości, z nocy
niewiedzy zostaliśmy przeprowadzeni.

Ty, która zrodziłaś drogę życia, Przeczysta, skieruj mnie teraz
ku drodze prawej, bezmyślnie chodzącego po rozdrożach i strąconego
na brzeg okropnych upadków.

Szaleńczo oddaliłem się od rozumu Bożego i żyjąc w nierządzie
pobłądziłem w dalekiej krainie żądz, lecz nawróciwszy mnie,
Dziewico czysta, wybaw Twoim pocieszeniem.

Chwała. Twoimi życiodajnymi wodami napój sługę Twego, rozpalanego
płomieniem grzechu i spalanego przez ataki biesów, Dziewico Matko
przeczysta.

I teraz. Oto w łonie miałaś Chrystusa Boga, Bogurodzico przeczysta,
co przewyższa słowa, jak głosił Izajasz i w nadprzyrodzony sposób
zrodziłaś Go, Bogurodzico.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Nie okaż mnie radością biesów na przyszłym Sądzie, Władczyni,
ale łaskawie spojrzawszy na mnie ubłagaj Sędziego i Syna Twego.

Zamysłami zagniewałem Ciebie, Panie, a także złymi i nieczystymi
moimi czynami, w modlitwie przedstawiam Tobie Matkę Twoją, abyś
ulitowawszy się nade mną zbawił mnie.

Chwała. Sam osądzam się grzechami, wybaw mnie z osądzenia,
Władczyni, albowiem zrodziłaś Sędziego i Boga wszystkich, wielce
chwalebna.

I teraz. Módl się do Jezusa Zbawcy, którego w nadprzyrodzony
sposób zrodziłaś cieleśnie, Dziewico Matko przeczysta, aby
wybawił z nieszczęść Twoje sługi.

Także: Panie, zmiłuj się, trzy razy. Chwała, i teraz.

Prosomion: Ty, która jesteś źródłem miłosierdzia, Bogurodzico.

Dziewica i Matka Twoja, Chryste, widząc Ciebie na krzyżu martwego
rozpostartego, płacząc gorzko mówiła: Synu mój, cóż to za
budząca bojaźń tajemnica? Ty, który wszystkim dajesz życie
wieczne, jakże to dobrowolnie umierasz na krzyżu haniebną
śmiercią?

Pieśń 7

Hirmos: Wrogie Bogu polecenie nieprawego prześladowcy wysoki
płomień podniosło. Chrystus bowiem zesłał pobożnym młodzieńcom
rosę duchową, Syn błogosławiony i wywyższony.

Mocą moją i śpiewem, zbawieniem i łaskawym wspomożeniem oraz
murem niezwyciężonym jesteś Władczyni, zwycięż atakujące mnie
biesy, które zawsze szukają jak mnie zabić.

Bóg wcielił się w Twoje dziewicze łono przebóstwiając
ludzkość, Dziewico, przeto modlę się do Ciebie, abyś mnie
skalanego żądzami i wyniszczałego przez wrogie podstępy wybawiła
Twoimi modlitwami.

Chwała. Piec przedstawiał Twoje zrodzenie, Nieskalana, bowiem nie
spalił dzieci, jak i Twego łona nie spalił ogień nie do
zniesienia, przeto modlimy się do Ciebie, abyś wybawiła Twoje
sługi z wiecznego ognia.

I teraz. Ty jedyna okazałaś przeczyste poczęcie i niezniszczalne
zrodzenie pozostając dziewicą, Chrystusa bowiem poczęłaś, Czysta,
Boga nad wszystkimi, będącego człowiekiem, na zbawienie i
wybawienie wiernych.

Pieśń 8

Hirmos: Piec ognisty dawno temu w Babilonie płomienie rozdzielając,
z Bożego nakazu spalił Chaldejczyków, wiernych zaś zrosił,
śpiewających: Błogosławcie wszystkie dzieła Pańskie, Pana.

Naśladuj dobrych, unikaj złych, troszcz się o Boże czyny, duszo
moja, modlę się za ciebie do Bogurodzicy, gdyż masz nie do
zawstydzenia wszystkich wspomożycielkę, miłosierną i łaskawą.

Rozwiązałaś więzy ludzkie dawnego osądzenia, przeto modlę się
do Ciebie, Bogurodzico: Rozwiąż wszelkie więzy zła mego serca,
wiążąc mnie Bożą miłością Stwórcy, Przeczysta.

Chwała. Zrodziłaś zorzę chwały Ojca, Bogurodzico, rozjaśnij moje
godne pożałowania serce, zniesławione przez grzechy, i okaż mnie
uczestnikiem wiecznej chwały, bowiem z wiarą sławię Ciebie.

I teraz. Objawiło się nam z Ciebie, Bogurodzico, prawdziwe Słońce
Sprawiedliwości, oświecające wszystko promieniami Bóstwa,
Najwyższy wcielił się, sławmy Go w pieśniach.

Pieśń 9

Hirmos: Przedwiecznego Rodzica Syn, wcielony w Dziewicę Bóg i Pan
nam się objawił, aby omroczonych oświecić i zebrać rozproszonych,
przeto najczcigodniejszą Bogurodzicę wysławiamy.

Adam spożył pokarm z dodatkiem śmierci, z drzewa ogarnęła go
gorycz, zaś na drzewie przygwożdżony Syn Twój, Przeczysta,
wytoczył słodycz nieśmiertelności, przeto Ciebie sławimy.

Jesteś Królową Króla Chrystusa i Pana rodzisz w sposób
przewyższający słowa, który zniszczył królestwa otchłani, módl
się do Niego gorliwie, Dziewico, aby uczynił wszystkich czczących
Ciebie godnymi wyższego Królestwa.

Chwała. Pobłogosław moje pokorne serce, Władczyni, pełne zła z
powodu rozkoszy, i wprowadź mnie w łaskawe bramy pokuty jako
Rodzicielka dobrego Boga i dobra Matka.

I teraz. Martwym był podniesiony na krzyżu, który uśmiercił
węża, przeto wołam do Ciebie: Zmiłuj się nad moją duszą
obumarłą przez złe czyny i ożyw modlitwami Twojej Rodzicielki.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy i rozesłanie.

W PIĄTEK RANO,

po pierwszej recytacji Psałterza katyzma poetycka krzyża. Ton 2:

Zbawienie uczyniłeś pośrodku ziemi, Chryste Boże, wyciągnąwszy
na krzyżu Twoje przeczyste ręce i gromadząc ludy wołające: Panie,
chwała Tobie.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Wróg zniewolił Adama obrazem pokarmu z drzewa, także samo Panie sam
zniewoliłeś wroga drzewem krzyża i męką Twoją, w tym celu
przyszedłeś bowiem, Drugi Adamie, aby odnaleźć zaginionego i
ożywić zmarłego: Panie, chwała Tobie.

Chwała, i teraz. Stauroteotokion: Dziewica i Matka Twoja, Chryste,
widząc Ciebie na krzyżu martwego rozpostartego, płacząc gorzko
mówiła: Synu mój, cóż to za budząca bojaźń tajemnica? Ty,
który wszystkim dajesz życie wieczne, jakże to dobrowolnie umierasz
na krzyżu haniebną śmiercią?

Po drugiej recytacji Psałterza katyzmy poetyckie. Ton 2:

Życiodajny krzyż Twojej łaskawości, który darowałeś nam
niegodnym, Panie, przynosimy Tobie na modlitwie, zbaw miasto Twoje i
pokój daj ze względu na Bogurodzicę, jedyny Przyjacielu człowieka.

Stichos: Bóg nasz, Król nasz przed wiekami uczynił zbawienie
pośrodku ziemi.

Przeczystej Twojej ikonie, o Dobry, oddajemy pokłon, prosząc Cię,
Chryste o darowanie przewinień naszych. Ty bowiem dobrowolnie
zechciałeś wstąpić ciałem na krzyż, aby tych, których
stworzyłeś, wybawić z niewoli wroga. Przeto dziękczynnie wołamy
do Ciebie: Radością wszystko napełniłeś, Zbawicielu nasz, który
przyszedłeś zbawić świat.

Stichos: Przedziwny jest Bóg w świętych swoich, Bóg Izraela.

Męczennikom: Ciebie, odziewającego niebo obłokami, święci mieli
za szatę, w świecie przecierpieli męki od nieprawych i zniszczyli
oszustwo bożków, ich modlitwami i nas wyzwól od niewidzialnego
wroga, Zbawco, i zbaw nas.

Chwała, i teraz. Stauroteotokion: Stojąc przy Twoim krzyżu Matka,
która bez nasienia zrodziła Ciebie, Chryste, nie mogąc znieść
Twoich niesprawiedliwych cierpień, łkając i płacząc wołała do
Ciebie: Jakże cierpisz, który z natury jesteś niecierpiętliwy,
najsłodszy Synu? Opiewam Twoją niezwykłą łaskawość.

Po trzeciej recytacji Psałterza katyzmy poetyckie. Ton 2:

Jak łotr wyznaję i wołam do Ciebie, Łaskawego: Wspomnij mnie,
Panie, w królestwie Twoim i połącz mnie z nim, który podjąłeś
za nas dobrowolną śmierć.

Ty, który oświeciłeś ludzi krzyżem i wezwałeś grzeszników do
pokuty, nie odłączaj mnie od Twojej owczarni, dobry Pasterzu, ale
odszukaj mnie, zbłąkanego, Władco, i połącz z Twoją świętą
owczarnią jako jedyny dobry i Przyjaciel człowieka.

Chwała, i teraz. Stauroteotokion: Strzeżeni czcigodnym krzyżem
Twego Syna, Władczyni czysta Bogurodzico, wszelkie ataki wroga łatwo
zwyciężamy, przeto godnie Ciebie wysławiamy jako Matkę Bożą,
jedyną nadzieję dusz naszych.

Kanon ku czci czcigodnego i życiodajnego krzyża,

mający akrostych: Krzyż został postawiony i upadło oszustwo
demonów. Poemat Józefa. Ton 2.

Pieśń 1

Hirmos: Drogą nieprzebytą, niezwykłą, suchą na dnie morza szedł
wybrany Izrael, śpiewając: Panu śpiewajmy, albowiem się
wysławił.

Przyjąłeś ukrzyżowanie i zostałeś gwoździami haniebnie
przybity, Słowo, chcąc uczcić wszystkich ludzi, którzy sławią
Twoje dobrowolne cierpienia.

Rozpostarłeś na krzyżu dłonie, Zbawco, który niebo rozpostarłeś
jak namiot, objąwszy nimi narody i ludzi sławiących Twoje
dobrowolne cierpienia.

Męczennikom: Wziąwszy krzyż na ramię, cierpiętnicy, gorliwie
naśladowaliście ukrzyżowanego Chrystusa, odtwarzając w sobie Jego
Boże cierpienia.

Męczennikom: Moce anielskie pospieszyły widząc wasze cierpienia,
zapłakało zaś mnóstwo biesów, widząc zwycięskich w Bogu
męczenników.

Teotokion: Słowo czcigodnego proroka spełniło się: Oręż bowiem
przeszył Twoje serce, Władczyni, gdy widziałaś swego Syna
przygwożdżonego na krzyżu.

Inny kanon do Najświętszej Bogurodzicy. Ton 2.

Hirmos: Chodźcie, ludzie, śpiewajmy pieśń Chrystusowi Bogu, który
rozdzielił morze i kierował ludem wyprowadzonym z niewoli egipskiej,
albowiem się wysławił.

Ty, która zrodziłaś Źródło niecierpiętliwości, Dziewico, ulecz
mnie zranionego żądzami i wyrwij z wiecznego ognia, jedyna otoczona
przez Boga radością.

Wybaw mnie z cielesnych słabości i ulecz nieprzyzwoite żądze
duszy, wyrwij mnie z wiecznego ognia, jedyna, która otrzymałaś od
Boga pełnię łaski.

Pod Twoją łaskawość przybiegam teraz, Dziewico Matko przeczysta,
wybaw Twego sługę z chorób duchowych, żądz niszczących duszę i
wiecznego ognia.

Ty jesteś moim oczyszczeniem, Władczyni, do Ciebie podbiegam i
zbawiam się, zdobywam zbawienie duszy, wszystkich bowiem możesz
zbawić jako Matka Boża.

Pieśń 3

Hirmos: Na opoce wiary umocniwszy mnie, otworzyłeś moje usta
przeciwko wrogom moim, rozweselił się bowiem duch mój, aby
śpiewać: Nie ma świętego, jak Bóg nasz, i nie ma sprawiedliwego
bardziej od Ciebie, Panie.

Niezniszczalne grono winne wisząc na drzewie kapało Bożą słodycz,
weselącą serca ludzi i przez łaskę gubiącą pijaństwo złości,
Jezus zbawiciel dusz naszych.

Dobrowolnie zostałeś podniesiony na krzyżu Jezusie i zrzuciłeś
całą złość diabła, a upadłych ludzi w zgubie rozumu zepsutego
podniosłeś, wielce miłosierny.

Męczennikom: Rozpalani ogniem Bożej miłości nie przeraziliście
się ognia, mężni, nie ulękliście się śmierci mając nadzieję
otrzymania nieśmiertelnych darów, nieskończonej radości i
niezachodzącej Światłości.

Męczennikom: Kroplami swojej krwi, cierpiętnicy zaczerwieniliście
jaśniejącą purpurę i przyoblekliście się w nią, w prawej ręce
jako berło nosząc Boży krzyż i zawsze królując z Panem.

Teotokion: Zastępy bezcielesnych czczą Ciebie, zrodziłaś bowiem
Władcę wszystkich noszącego ciało, który drzewem rozwiązał
wszystkich spętanych, Dziewico Oblubienico Boża, a wiernych
przywiązał do swojej miłości.

Inny kanon.

Hirmos ten sam.

Zrodziłaś Króla niemającego początku, który z Ciebie, Dziewico
Matko, przyjął ciało, módl się do Niego jako Przyjaciela
człowieka, aby zbawił Twego sługę z wszelkiego smutku i
przyszłego osądzenia.

Zniszcz serca mego zakłopotanie, ulecz rany i oddal rany Twoją
Bożą mocą, daj mi potoki rozrzewnienia, która zrodziłaś zawsze
żywe Źródło.

Ulecz, Bogurodzico, moją duszę bolejącą z ataku grzechów i
zniechęcenia, daj memu sercu łzy pokuty i bojaźń mego Władcy
zasadź w nim, Przeczysta.

W lenistwie spędziłem moje życie i żądzami skalałem moje serce,
przychodzę do Ciebie, Władczyni, z rozrzewnieniem duszy i modlę
się: Ulituj się i zbaw mnie, dając mi wzory pokuty.

Pieśń 4

Hirmos: Przyszedłeś z Dziewicy, nie orędownik, nie anioł, lecz sam
Pan wcielił się i zbawił całego mnie człowieka, przeto wołam do
Ciebie: Chwała mocy Twojej, Panie.

Powieszony zostałeś na drzewie, który ziemię zawiesiłeś na
wodach, Wszechmocny, i włócznią przebity Twój bok wytoczył krew z
wodą na zbawienie wszystkich.

Twoim przebitym bokiem ulecz moją chorobę, bity ręką po policzku
Ty dałeś wolność, a przez zakosztowanie żółci wybawiliśmy się
z pokusy rozkoszy, Chryste.

Męczennikom: Obłożywszy ranami węża oszusta, uleczcie rany
naszych serc, zawsze tocząc łaskę ze zbawczych źródeł, Boży
męczennicy.

Męczennikom: Zadaliście wrogowi ranę na całym ciele, czcigodni,
skrwawieni ranami, na krzyżu rozciągani i obdzierani ze skóry,
cierpiętnicy Pańscy.

Teotokion: Najwyższy wcielił się w Twoje przeczyste łono, a Ty
widząc Go niesprawiedliwie powieszonego na drzewie, Przeczysta,
jęcząc płakałaś i sławiłaś Jego łaskawość.

Inny kanon.

Hirmos: Śpiewam Tobie, usłyszałem bowiem wieść od Ciebie, Panie,
i uląkłem się, idziesz bowiem do mnie, szukając mnie zbłąkanego,
przeto Twoje wielkie upokorzenie się dla nas wysławiam, wielce
miłosierny.

Śpiewam Tobie, zaprawdę przez wszystkich opiewana, która wielce
chwalebnego Boga Słowo zrodziłaś i modlę się, abyś uleczyła
choroby mojej pokornej duszy i wybawiła mnie z okropnego osądzenia.

Zwykle zraszasz nas, Dziewico, Twoim bogatym miłosierdziem, lecząc
słabość i niszcząc rozliczne żądze duszy, przeto rozwiąż mego
serca grzeszne więzy i liczne choroby.

Skalałem moją duszę żądzami, ale Ty, która byłaś najczystszym
mieszkaniem Przeczystego, oczyść Bogurodzico i do światłości
pokuty skieruj mnie, wyrywając z przyszłego ognia.

Oświeć mój rozum, przeczysta Władczyni, modlę się do Ciebie,
wycisz fale pełnego żądz mego serca, zniszcz cielesne pragnienia i
doprowadź do Bożej przystani.

Pieśń 5

Hirmos: Węgiel objawił Izajaszowi, że Słońce zajaśnieje z
dziewiczego łona, dając zbłąkanym w ciemnościach oświecenie
służące poznaniu Boga.

Z miłosierdzia wstąpiłeś na krzyż, Władco, wyrwałeś mnie z
głębi zła i uczciłeś współzasiadaniem z Ojcem, dobrowolnie
pozbawiwszy się czci.

Ukoronowany został cierniem, który kwiatami ukoronował całą
ziemię, wyrwij z korzeniami ciernie moich żądz, Słowo, i zasadź
we mnie Twój rozum.

Męczennikom: Mocą waszej słabości, święci męczennicy,
dobrowolnie otoczyliście się i umocniliście, gubiąc przez to moc
biesów.

Męczennikom: Bardzo cierpieliście na ziemi, święci, na niebiosach
znaleźliście wielką chwałę i wybawiliście nas, czczących was, z
wielkich nieszczęść.

Teotokion: Ten, który na ramionach cherubinów na niebiosach
wspaniale jest noszony, zaprawdę zasiadał na Twojej ręce,
Przeczysta, i został ukrzyżowany, wszystkich wybawiając z
ciemności.

Inny kanon.

Hirmos: Oświecenie w ciemnościach leżących, zbawienie
zrozpaczonych, Chryste Zbawco mój, dla Ciebie czuwam od poranku,
Królu świata, oświeć mnie jasnością Twoją, innego bowiem
oprócz Ciebie Boga nie znam.

Mnie, uśmierconego przez ataki i polowania oszusta, ożyw nieskalana
Władczyni Bogurodzico, która zrodziłaś Życie Hipostatyczne
wszystkich, abym Ciebie pobożnie opiewał, przez wszystkich
wysławiana.

Stałaś się, Dziewico, Matką Baranka i Pasterza, ustrzeż mnie
zbłąkanego i uczyń godnym połączenia z owcami po prawicy w dniu
Sądu, abym opiewał Twoją zbawczą łaskę.

Z omroczenia żądz, z pokus dodawanych atakami obcego, z przyszłych
wiecznych cierpień dla grzesznych wybaw mnie, Dziewico, Twoimi
modlitwami, proszę.

Oblubienico Boża, w której zamieszkało jedyne Boże Słowo,
oświecające całą ziemię, zajaśniej dla mnie zorzami prawdziwej
pokuty, oświeć mnie zbawczymi promieniami, rozpędzając ciemności
moich żądz Twoimi modlitwami, proszę.

Pieśń 6

Hirmos: Słowo modlitw ze zbolałej duszy usłyszawszy, Władco, wybaw
mnie z okropności, jedyny bowiem jesteś przyczyną naszego
zbawienia.

Plecy wydałeś na rany i policzki Twoje na uderzenia, oblicze zaś na
oplucie, Zbawco, zbawiwszy mnie, wielce Tobie grzeszącego w rozumie i
niewiedzy.

Jak Baranek na zabicie byłeś prowadzony, Chryste Boże mój, i
uśmierconych przez jadowite ukąszenie wilka duchowego na nowo
wprowadziłeś z życie, chwałą Twemu ukrzyżowaniu.

Męczennikom: Męczennicy zachowując prawa Władcy nieprawe
zgromadzenie przestępców prawa złowili i uśmiercili, przyjmując
życie wieczne.

Męczennikom: Uzbroiliście się, święci, radując się wrogie
zasady orężem ich zwyciężyliście i przyjęliście od Boga
zwycięskie korony.

Teotokion: Aby przebóstwić człowieka z Ciebie, Dziewico, rodzi się
Bóg, zostaje ukrzyżowany i zakosztował śmierci, zabijając
krzyżem tego, który dawno temu mnie zabił.

Inny kanon.

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Teraz przybiegam do Ciebie, wysławiana, zbaw mnie Twoimi modlitwami i
zachowaj, wszystko bowiem możesz, co zechcesz, jako Matka wszystko
umacniającego.

Atakowanego burzą nieszczęść i zatapianego uderzeniami fal, zbaw
mnie, Bogurodzico Dziewico, Twego sługę.

Uczyń mnie godnym Twego zmiłowania, ogarniętego złością i
brakiem miłosierdzia, i wyrwij mnie z czekających męczarni i
wiecznego ognia.

Poczęłaś i urodziłaś, Nieskalana, przeczystego Baranka, który
wziął grzechy świata, daj mi odpuszczenie grzechów, nie
przestając modlić się do Niego.

Pieśń 7

Hirmos: Wrogie Bogu polecenie nieprawego prześladowcy wysoki
płomień podniosło. Chrystus bowiem zesłał pobożnym młodzieńcom
rosę duchową, Syn błogosławiony i wywyższony.

Mnie, upadłego przez przestępstwo, podniosłeś na krzyżu
podniesiony, który jesteś zmartwychwstaniem wszystkich i
podniesieniem, Słowo, i zrzuciłeś wroga, który mnie zrzucił,
okazując go martwym, chwała Twojej władzy.

Gwoździami grzech Praojca przygwoździłeś, Chryste, zaś bity
trzciną napisałeś wolność wszystkim ludziom, chwała Twemu
cierpieniu, przez które wybawiliśmy się z ciemności żądz.

Męczennikom: Sieczeni byliście po ciałach skalanymi rękoma,
zwycięzcy Chrystusowi wielcy męczennicy, i przebywaliście duchem
nierozłączeni z Bogiem, siekąc mieczem męstwa i zabijając oszusta
wroga.

Męczennikom: Mając niezwyciężoną moc ukrzyżowanego Chrystusa,
wojsko niezwyciężone, zgubne wojsko do końca zgubiliście, a
ucierpiawszy przyjęliście korony zwycięstwa oraz życie
błogosławione i wieczne.

Teotokion: Uduchowionym pałacem Króla i ołtarzem ognistym
okazałaś się, Dziewico, na którym zasiadając On podniósł z
pierwszego upadku wszystkich ludzi i uczcił zasiadaniem z Ojcem.

Inny kanon.

Hirmos ten sam.

Rodząc nam życie hipostatyczne śmiercią depcząc śmierć umartw
żądze mego serca i daj mi źródło łez, Czysta, abym zawsze
sławił Ciebie.

Nadzieją nie do zawstydzenia, ufnością znaną i murem nie do
zdobycia, opieką moją i pomocą bądź mi, Nieskalana, mającemu w
Tobie nadzieję, i skieruj mnie do światłości pokuty i rozumienia,
Czysta.

Ubłagaj Twego Syna, aby wybawił sługę Twego z wszelkiego zła,
biesów, smutku, osądzenia i ognia wiecznego, abym zawsze z wiarą
sławił Ciebie.

Ty jedyna okazałaś przeczyste poczęcie i niezniszczalne zrodzenie
pozostając dziewicą, Chrystusa bowiem poczęłaś, Czysta, Boga nad
wszystkimi, będącego człowiekiem, na zbawienie i wybawienie
wiernych.

Pieśń 8

Hirmos: Podobni do złota byli po trzykroć błogosławieni
młodzieńcy i widząc niezmienny, i żywy obraz Boży pośród
płomieni wołali: Powołane do bytu niech śpiewa Panu całe
stworzenie i wywyższa na wszystkie wieki.

Ludzie niepokorni, bez lęku czyniący wszystkie nieprawości pośród
nieprawych podniósłszy Ciebie ukrzyżowali na drzewie, Szczodry,
usprawiedliwiającego nieprawych, a Ciebie sławi całe stworzenie
jako Pana i Władcę, opiewając Twoją wielką cierpliwość.

Zakrwawiłeś swoje palce, Chryste, przygwożdżony do drzewa,
zatrzymując przynoszoną dawno temu biesom krew na zgubę
przynoszącym, przeto sławi Ciebie całe stworzenie, Boże
wszystkich, opiewając Twoją przyjaźń do człowieka.

Męczennikom: Wodami życia napełniwszy męczenników, wysuszyłeś
potoki oszustwa Bożymi strumieniami krwi, z wiarą niezachwianych
wołających: Powołane do bytu niech śpiewa Panu całe stworzenie i
wywyższa na wszystkie wieki.

Męczennikom: Niezliczona ilość waszej krwi, święci, wygasiła
ogień niegodziwości i zniszczyła helleńskie oszustwo wielobóstwa,
oświecając wszystkich wiernych śpiewających: Niech całe
stworzenie śpiewa Panu i wywyższa Go na wszystkie wieki.

Teotokion: Nieskalana Owieczka, upiększenie proroków i
męczenników, gdy ujrzała Baranka podnoszonego na drzewie, Słowo
niemające początku, płakała gorzko i mówiła: Powołane do bytu
niech śpiewa Panu całe stworzenie i wywyższa na wszystkie wieki.

Inny kanon.

Hirmos: Bogu, który zstąpił do pieca ognistego ku dzieciom
żydowskim i płomień zamienił na rosę, śpiewajcie dzieła jako
Bogu i wywyższajcie na wszystkie wieki.

Ucieczko chrześcijan i pomocy, nie pogardzaj mną, trzymanym przez
okropieństwa, przeczysta Dziewico, zawsze otaczanym przez
nieszczęścia i liczne ataki złych biesów.

Nie zapominaj głosu modlących się do Ciebie, Orędowniczko budząca
bojaźń, ale z wszelkich chorób i wszelkich kar wyrwij Twymi
modlitwami, bowiem Twoja macierzyńska modlitwa skłania ku nam Boga.

Utul okropną burzę moich żądz, czysta i błogosławiona, i
zwycięż bezlitośnie napadających na moją nędzę wszystkich
wrogów bezcielesnych, Dziewico, abym z wiarą śpiewał Tobie.

Z pieca pokus, z płomienia grzechów oraz ognia żądz i gehenny, z
ataku biesów wyrwij mnie w ostatniej godzinie jedyna Bogurodzico,
Orędowniczko wiernych.

Pieśń 9

Hirmos: Żaden język nie może godnie wysławić, zdumiewa się rozum
duchów podniebnych nad Tobą, Bogurodzico, będąc dobrą przyjmij
wiarę, gdyż znasz naszą Bożą miłość, Ty bowiem jesteś
orędowniczką chrześcijan, Ciebie uwielbiamy.

Aby wyobrazić dawno temu Twoje cierpienia Izaak został związany,
Słowo, rozwiązuje zaś związanego baranek w tymże obrazie,
pozostawiony w sadzie Sawekowie i zaiste odpuszczona została wtedy
ofiara niewolna, przez Ciebie zaś dobrowolnie ofiarowanego
zostaliśmy uwolnieni ze zła.

Piękniejszym będąc dobrocią od synów ludzkich, Chryste, nie
miałeś dobroci, ani wyglądu, w cierpieniu powieszony na drzewie
krzyża, upiększający brzydotę całego rodzaju ludzkiego, chwała
wielkiej Twojej łaskawości, jedyny miłosierny Panie.

Męczennikom: Okazaliście się mieszkańcami wyższego Syjonu i
równi w czci aniołom, Boży męczennicy, będąc ich
współobywatelami, i Kościół pierworodnych jaśniejąc
oświecacie, święci, jaśniejący Światłością Bożą i
upiększeni zostaliście koronami męczeństwa.

Męczennikom: Umiłowani przyjaciele, wybawcie mnie, was
umiłowawszego, z fałszywej przyjaźni, będącego w ciele, święci
męczennicy Pańscy, uprosiwszy wszystkim czczącym waszą pamięć
uświęcenie, oświecenie i odpuszczenie okropnych grzechów.

Teotokion: Ustał zwykły ruch świateł, gdy Ciebie widząc, Słońce
Sprawiedliwości, dobrowolnie podniesionego na krzyżu, Dziewica z
uczniem dziewiczym wołała, płacząc: Biada mi – mówiła –
cóż to za straszny widok!

Inny kanon.

Hirmos: Przedwiecznego Rodzica Syn, wcielony w Dziewicę Bóg i Pan
nam się objawił, aby omroczonych oświecić i zebrać rozproszonych,
przeto najczcigodniejszą Bogurodzicę wysławiamy.

Zrodziłaś Przyjaciela człowieka Pana jedynego wielce miłosiernego,
w sposób przewyższający rozum i słowa, módl się do Niego
Dziewico, aby w strasznej godzinie Sądu wybawił sługę Twego z
ognia wiecznego.

Nam, śpiewającym Tobie i z wiarą sławiącym, zawsze
przybiegającym pod Twoją Bożą opiekę, daj z niebios odpuszczenie
okropnych i dręczących żądz, Oblubienico Boża, wybawiając z
cierpień i Sądu.

Piękny ku spojrzeniu, w skosztowaniu zaś najbardziej gorzki był
owoc grzechu, który mnie uśmiercił, a którym nakarmiłem się do
syta, czekam na Sąd budzący bojaźń, z którego wyrwij mnie,
najświętsza Dziewico Matko.

Pobłogosław moje pokorne serce, Władczyni, pełne zła z powodu
rozkoszy, i wprowadź mnie w łaskawe bramy pokuty jako Rodzicielka
dobrego Boga i dobra Matka.

Także: Zaprawdę godne to jest, ektenia, fotagogikon i zwykłe
psalmy.

Na stichownie stichery krzyża. Ton 2:

Drzewo Twego krzyża, Chryste Boże, okazałeś nam drzewem życia,
wierzącym w Ciebie i przez nie zlikwidowałeś władzę mającego
śmierć, ożywiłeś nas zmarłych przez grzech, przeto wołamy do
Ciebie: Łaskawco wszystkich Panie, chwała Tobie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Dobrowolnie wyniszczyłeś siebie ze względu na wyniszczenie Adama,
Chryste Boże, przyszedłeś na ziemię wcielając się w Dziewicę i
przyjąłeś ukrzyżowanie, aby nas wyzwolić z wrogiej niewoli,
Panie, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Za Chrystusa ucierpieliście aż do śmierci, o
cierpiętnicy męczennicy, dusze bowiem macie na niebiosach w ręku
Bożym i po całym świecie czczone są wasze relikwie, kapłani
kłaniają się i ludzie wszyscy, radując się zgodnie wołają: Snem
czcigodnym jest przed Panem śmierć Jego sprawiedliwych.

Chwała, i teraz. Stauroteotokion:

Prosomion: Gdy z drzewa.

Gdy nieskalana owieczka widziała swego Baranka na zabicie dobrowolnie
prowadzonego jako człowieka, płacząc mówiła: Pozostawiasz mnie
teraz bezdzietną, Chryste, która Ciebie zrodziłam. Cóż takiego
uczyniłeś, Wybawicielu wszystkich? Raczej zaś zaśpiewam i
wysławię Twoją niezwykłą łaskawość, przewyższającą rozum i
słowa, Przyjacielu człowieka?

Także: Dobrze jest wyznawać. Trisagion. Po: Ojcze nasz, troparion i
ektenie. Także pierwsza godzina, zwykłe psalmy i rozesłanie.

W piątek na Liturgii Błogosławieństwa. Ton 2:

Stichos: Błogosławieni czyniący pokój, albowiem oni synami Bożymi
będą nazwani.

Słowa łotra przynosimy Tobie i modlimy się: Wspomnij nas, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Wykorzeniłeś, Władco, szkodliwy cierń, dobrowolnie nosząc koronę
cierniową, wielce cierpliwy.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Ukrzyżowany zostałeś na miejscu czaszki, Bezgrzeszny, i
skruszyłeś głowę Złego, zbawiając wszystkich ludzi.

Stichos: Radujcie się i weselcie, albowiem zapłata wasza obfita jest
w niebiosach.

Skruszani całą moc wroga skruszyliście, męczennicy, i
przyjęliście korony zwycięstwa.

Chwała. Oświecani okropieniem Bożej krwi, wierni, czcimy jedno
Bóstwo w Trzech Osobach.

I teraz. Gdy Nieskalana widziała Chrystusa Baranka powieszonego na
drzewie, łkając i płacząc wielbiła Go.

