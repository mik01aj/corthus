W CZWARTEK WIECZOREM,

do: Panie, wołam do Ciebie, dodajemy stichery ku czci krzyża, ton 8.
Prosomion:

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

O, przesławny cud! Gdy najświętszy krzyż dzisiaj na wysokości
jest podnoszony, okazując życiodajny ogród i wysławiany przez
wszystkie krańce ziemi, przerażają się pułki demonów. O, jakiż
dar dano ludziom, którym Chrystus zbawi dusze nasze jako jedyny
łaskawy.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

O, przesławny cud! Jak grono pełne życia podnoszony z ziemi krzyż
niósł Najwyższego i jest dzisiaj widziany, przez który wszyscy
zostaliśmy pociągnięci do Boga i zniszczona została śmierć. O,
drzewo najdroższe, przez które przyjęliśmy w Edenie nieśmiertelny
pokarm, Chrystusa sławiąc.

Stichos: Od straży porannej do nocy, od straży porannej niech Izrael
ma nadzieję w Panu.

O, wielka Twoja łaskawość dla nas, Jezusie Dobry! Jakże siebie
uniżyłeś i stałeś się człowiekiem, przecierpieć zechciałeś
krzyż i śmierć haniebną za nieużyteczne sługi, które przynoszą
Tobie godny dar sławiąc Ciebie z wdzięcznością.

Także z Menei stichery ku czci świętego, jeśli jest. Jeśli nie ma
Menei, to inne stichery do Najświętszej Bogurodzicy, ton 8:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

O, niewypowiedziana łaskawości wcielonego w Ciebie Bogurodzico,
opiewana przez wszystkich! Krzyż bowiem i śmierć jako Przyjaciel
człowieka przecierpiał, aby zbawić świat, który stworzył. Módl
się do Niego, aby i mnie nieszczęsnego i pełnego smutku wybawił z
męki oraz umieścił tam, gdzie jaśnieje Światłość
Niezachodząca.

Stichos: Chwalcie Pana wszystkie narody, wysławiajcie Go wszyscy
ludzie.

Cóż to za widok, który oglądam mymi oczyma, o Władco? Trzymający
całe stworzenie podniesiony został na drzewie i umiera wszystkim
dając życie – mówiła płacząc Bogurodzica, gdy ujrzała na
krzyżu podnoszonego Boga i człowieka, który z Niej
niewypowiedzianie zajaśniał.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Owczarnię, którą nabył Syn Twój i Bóg, Przeczysta, skropiwszy
krwią , wybaw z nieszczęść czcigodnymi modlitwami Twoimi,
widzialnych i niewidzialnych wrogów odpędzając jak zwierzęta,
napełniając ich oblicza niesławą jak dawno temu ogłosił Dawid
Psalmista, Czysta.

Chwała, i teraz. Stauroteotokion: Widząc Ciebie przygwożdżonego do
krzyża, Jezusie, i dobrowolnie cierpiącego, Dziewica i Matka Twoja,
Władco, wołała: Biada mi, Dziecię najsłodsze, jakże to
niesprawiedliwie cierpisz rany, Lekarzu uleczający ludzkie słabości
i wszystkich wybawiający ze zniszczenia miłosierdziem Twoim.

Także: Pogodna Światłości. Prokimenon dnia, i: Pozwól, Panie, w
wieczór ten.

Na stichownie stichery ku czci krzyża, ton 8:

Podniesiony zostałeś na krzyżu, Chryste Boże, i zbawiłeś ludzki
rodzaj, sławimy cierpienia Twoje.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Przygwożdżony zostałeś na krzyżu, Chryste Boże, i otworzyłeś
bramy raju, sławimy Bóstwo Twoje.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Męczennicy Pańscy, wszelkie miejsce uświęcacie i
wszelką słabość uleczacie, módlcie się teraz, aby z sieci
wrażych zostały wybawione dusze nasze, błagamy was.

Chwała, i teraz. Stauroteotokion: Owieczka nieskalana Baranka widząc
dobrowolnie przygwożdżonego do drzewa, płacząc żałośliwie
wołała: Biada mi, najukochańsze Dziecię, jakże odpłacił Tobie
tłum żydowski pozbawiwszy łaski, chcąc uczynić mnie bezdzietną
bez Ciebie, Ukochany.

Także: Teraz pozwalasz odejść. Trisagion. Po: Ojcze nasz, troparion
i rozesłanie.

W CZWARTEK NA POWIECZERZU,

Kanon do Najświętszej Bogurodzicy. Ton 8.

Pieśń 1

Hirmos: Śpiewajmy Panu, który przeprowadził lud swój przez
Czerwone Morze, jako jedyny chwalebnie się wysławił.

Stichos: Najświętsza Bogurodzico, wybaw nas.

Spraw, aby Chrystus był dla mnie miłosiernym, Dziewico nieskalana,
zabierając mnie w dniu strasznego osądzenia.

Skrop mnie, Władczyni, kroplami rozrzewnienia, modlę się,
obmywającymi moje skalanie, bowiem sławię Ciebie.

Chwała. Oświeć mnie, Dziewico, która Światłość Niezachodzącą
zrodziłaś, rozpędzając głęboką ciemność mego lenistwa.

I teraz. Wybaw mnie, Bogurodzico, ginącego w licznych grzechach,
wybaw mnie z wszelkiej męki i okropnego osądzenia.

Pieśń 3

Hirmos: Niebieskiego kręgu najwyższy Stwórco, Panie, i Kościoła
założycielu, Ty mnie umocnij w miłości Twojej, pragnień kresie,
wiernych umocnienie, jedyny Przyjacielu człowieka.

Odpadłem od świętego życia, Przeczysta, upodobniłem się do
zwierząt i cały zostałem osądzony, lecz Ty, która zrodziłaś
Sędziego, wybaw mnie z wszelkiego oszustwa i zbaw.

Do Ciebie przybiegam, Władczyni, zawsze przez mnóstwo pokus
atakowanego, ulitowawszy się wybaw mnie, która zrodziłaś Zbawcę
wszystkich i Pana, jedyna opiewana przez wszystkich.

Chwała. Nieprzebyta Bramo, która do Boga prowadzi, Dziewico, otwórz
mi bramy pokuty, błagam, oczyściwszy grzechów moich skalanie
obłokami miłosierdzia Twego, Łaski Pełna.

I teraz. Wybaw mnie z ataku żądz, Władczyni, i walczących ze mną
wrogów teraz zwycięż, umocnij mnie na opoce Bożych pragnień i
duszę moją oświeć, Bramo Bożej Światłości.

Pieśń 4

Hirmos: Usłyszałem, Panie, o tajemnicy Twojej Opatrzności,
poznałem czyny Twoje i wysławiłem Twoje Bóstwo.

Ulecz ranę duszy mojej, Łaski Pełna Dziewico, oświeć mój rozum,
Czysta, omroczony atakami żądz.

Śpiącego w zniechęceniu i pokrytego grzechem wezwij mnie do pokuty,
Przeczysta, jako Matka Słowa.

Chwała. Nieznająca małżeństwa Władczyni, która zrodziłaś
wcielone Słowo, duszę moją oświeć i wybaw z Gehenny oraz męki.

I teraz. Na Ciebie złożyłem moją całą nadzieję, Matko Dziewico,
duszę moją zachowaj, albowiem Boga zrodziłaś Zbawcę mego.

Pieśń 5

Hirmos: Całego odrzuciłeś mnie od oblicza Twego, Światłości
Niezachodząca, i okryła mnie, nieszczęsnego, obca ciemność, ale
proszę Cię, nawróć mnie i skieruj ku światłości drogi
przykazań Twoich.

Wszystkie nieuleczone żądze duszy mojej ulecz, Dziewico, i wygasły
przez lenistwo świecznik mój zapal, kierując mnie ku drogom pokuty,
abym z wiarą i miłością Ciebie sławił.

Sam siebie osądzam przed badaniem, otoczona radością przez Boga,
wstydliwe czyny noszę jedyny osądzony, lecz stań przy mnie jako
Orędowniczka wszystkich i wybaw mnie z okropnego osądzenia.

Chwała. Wybawiający mnie z niewoli i trzymających duszę zgubnych
wzburzeń oraz żądz okropnych uśmiercających mnie, nie przestawaj
być wspomożycielką grzeszników, najświętsza Dziewico, gotowa
pomagać ludziom.

I teraz. Ożyw mnie, całego uśmierconego ościeniem śmierci przez
przestępstwo, Przeczysta, która poczęłaś światu Życie,
Wybawiciela i Króla, i skieruj mnie ku Światłości.

Pieśń 6

Hirmos: Oczyść mnie, Zbawco, wielkie są bowiem nieprawości moje i
wyprowadź z głębi zła, błagam, do Ciebie bowiem zawołałem i
usłyszałeś mnie, Boże zbawienia mego.

Ożyw mnie, uśmierconego przez liczne grzechy, przeczysta Dziewico.
Która Życie ludziom zrodziłaś w niewypowiedziany sposób,
Bogurodzico, i skieruj mnie ku pełnieniu woli Pana.

Wszyscy wierni będący w głębinie zła i wzburzenia oraz zawsze
zatapiani smutkami zdobyliśmy Ciebie jako orędowniczkę i mur
obronny, Bogurodzico, jedyna ucieczko wiernych.

Chwała. Zwiędły ogrody bezbożnictwa, Nieskalana, gdy wydałaś
święty owoc, zniszcz rosnące we mnie zawsze wrogie zło,
Przeczysta.

I teraz. Uświęć mój rozum i oświeć serce moje, święta Matko
Boża, wyprowadź mnie z ogarniającego mnie zła, abym Ciebie
sławił, Wspomożycielkę moją.

Także: Panie, zmiłuj się, trzy razy. Chwała, i teraz.

Katyzma poetycka, ton 8:

O, nowy cudzie! O, budząca bojaźń tajemnico! – wołała Owieczka,
widząc Syna rozpostartego na drzewie krzyża – Cóż to jest,
Słowo Nieśmiertelne? Jakże widziany jesteś jako martwy i
kołyszesz ziemią jako wszechmocny? Opiewam Twoje straszne i budzące
bojaźń uniżenie.

Pieśń 7

Hirmos: Dzieci hebrajskie w piecu odważnie zdeptały płomień i
ogień zamieniły w rosę, wołając: Błogosławiony jesteś, Panie
Boże, na wieki.

Miłosierna bądź dla mnie, Dziewico, i mnie zranionego orężem
grzechu ulecz plastrem Twojej modlitwy oraz wyrwij mnie z
niegasnącego ognia na wieki.

Wybaw mnie, Matko Zbawiciela, znajduję się bowiem w okropnej niewoli
złych zamysłów i ogarnięty jestem przez grzechy, abym zawsze
zbawiany godnie Ciebie sławił.

Chwała. Teraz przybiegam do Ciebie, Matko Boża, związany więzami
grzechu, z miłosierdzia zmiłowań rozwiąż mnie, Dziewico, i wybaw
mnie z biesów męki i złości.

I teraz. Ulituj się i wybaw mnie, Dziewico, która zrodziłaś
szczodrobliwe Słowo Boże, i Światłością, która jest w Tobie,
oświeć duszę moją i wybaw mnie z okropnych podstępów biesów.

Pieśń 8

Hirmos: Siedmiokroć rozpalił piec chaldejski prześladowca z
wrogości dla pobożnych, mocą zaś lepszą zbawieni widząc to, do
Stwórcy i Wybawiciela wołali: Dzieci błogosławcie, kapłani
zaśpiewajcie, ludzie wywyższajcie na wszystkie wieki.

We wszystkim doskonały i z natury niedostępny przyszedł dostępny
dla mnie, z Ciebie przyjąwszy ciało, nieznająca małżeństwa, do
którego módl się gorliwie, aby złagodził czas nieprawości moich
i wybawił mnie z przyszłego Sądu.

Ty, która Sędziego i Pana zrodziłaś w sposób przewyższający
słowa, ubłagaj Go jako Syna Twego, Najświętsza, aby w godzinie
Sądu wybawił mnie z ognia ciemności bez światła, zgrzytania
zębów, z wiarą pobożnie zawsze śpiewającego Tobie.

Chwała. Bogurodzico przeczysta, duszy mojej rany i grzeszne
zgorszenia oczyść źródłem obmywając wypływającym z boku Twego
i z niego strumieniami płynącymi, bowiem przybiegam do Ciebie, do
Ciebie wołam i do Ciebie modlę się, Łaskawej.

I teraz. Ożyw duszę moją obumarłą przez ukąszenie węża,
jedyna, która zrodziłaś Życie, Nieskalana, i ze względu na nas
zrodzonego, Dziewico, proś o spełnienie naszych pragnień: Dzieci
błogosławcie, kapłani zaśpiewajcie, ludzie wywyższajcie Go na
wieki.

Pieśń 9

Hirmos: Ulękło się tego niebo i ziemi zadziwiły się krańce,
albowiem Bóg objawił się ludziom w ciele i łono Twoje większe
było od nieba, przeto Ciebie, Bogurodzico, chóry aniołów i ludzi
wywyższają.

Bramo Światłości, oświeć moją duszę oślepioną żądzami,
przez złe zamysły sczerniałą i nieszczęsną, wybaw mnie z pokus,
ze złości biesów, z okropnego badania i płomienia oraz męki.

Oszczędź mnie, Zbawco zrodzony z Dziewicy, który zachowałeś
Rodzicielkę nienaruszoną także po zrodzeniu, gdy zasiądziesz
sądzić czyny moje, nieprawości i grzechy moje odrzuć jako
Bezgrzeszny, jako Bóg miłosierny i Przyjaciel człowieka.

Chwała. Ty, która ogień niebieski nosiłaś rękoma jak kleszczami,
Łaski Pełna, spal żądze duszy mojej, Czysta, i wyzwól mnie ze
strasznego wyroku, ognia i ucisku biesów.

I teraz. Oświeceniem Twoim duchowym oświeć zamysły nasze, serca i
umysły, Dziewico Łaski Pełna, abyśmy chodząc ścieżkami
życiodajnymi otrzymali miłosierdzie, zawsze głosząc Chwałę
Twoją.

Także: Zaprawdę godne to jest, i pokłon. Trisagion. Po: Ojcze nasz,
troparion, ciąg dalszy i rozesłanie.

W PIĄTEK RANO,

po pierwszej recytacji Psałterza katyzmy poetyckie ku czci krzyża,
ton 8:

Łotr widząc przywódcę życia na krzyżu wiszącego, mówił: Gdyby
to nie Bóg wcielony był z nami ukrzyżowany, słońce nie skryłoby
swoich promieni, ani też ziemia nie zadrżałaby z lęku, wszystko
cierpiący, wspomnij mnie, Panie, w królestwie Twoim.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Pośrodku dwóch łotrów jako waga sprawiedliwości znalazł się
krzyż Twój, jednego bowiem z nich sprowadził do otchłani
ciężarem bluźnierstwa, drugiego zaś odciążył z grzechów przez
poznanie teologii. Chryste, chwała Tobie.

Chwała, i teraz. Stauroteotokion: Zawsze chronieni krzyżem Syna
Twego i Boga, Dziewico, zwyciężamy ataki i podstępy biesów, zaiste
prawdziwej Bogurodzicy Tobie śpiewając i z miłością wszystkie
pokolenia błogosławią Ciebie, Przeczysta, jak i przepowiedziałaś,
przeto odpuszczenie grzechów naszych daj modlitwami Twoimi.

Po drugiej recytacji Psałterza katyzmy poetyckie ku czci krzyża, ton
8:

Pośrodku Edenu zakwitło drzewo śmierci, pośrodku zaś całej ziemi
wyrosło drzewo życia, bowiem my, którzy zakosztowaliśmy z
pierwszego owocu będąc niezniszczalnymi staliśmy się
zniszczalnymi, a my, którzy otrzymaliśmy drugie, rozkoszujemy się
niezniszczalnością, krzyżem bowiem zbawiasz jako Bóg rodzaj
ludzki.

Stichos: Bóg nasz, Król nasz przed wiekami uczynił zbawienie
pośrodku ziemi.

W raju kiedyś drzewo mnie obnażyło, przez zakosztowanie wróg
wprowadził śmierć, drzewo zaś krzyża niesie ludziom szaty życia
wiecznego, krzyż postawiony na ziemi cały świat napełnia wszelką
radością, a widząc go podnoszonym z wiarą Bogu zgodnie zawołajmy:
Napełnij chwałą dom Twój.

Stichos: Przedziwny jest Bóg w świętych swoich, Bóg Izraela.

Męczennikom: Światłością niebieską oświeca się dzisiaj ta
świątynia, w niej bowiem zastępy anielskie radują się, a z nimi i
chóry ascetów weselą się z pamięci czynionej męczennikom, ich
modlitwami ześlij światu Twojemu pokój, Czysta, i wielkie
miłosierdzie.

Chwała, i teraz. Stauroteotokion: Wcielonego w czyste Twoje łono i
zrodzonego przez Ciebie, co przewyższa zrozumienie, na drzewie
widząc wiszącego pośrodku łotrów, cierpiałaś i macierzyńsko
płacząc wołałaś: Biada mi, Dziecię moje! Cóż to za Boża i
niewypowiedziana Opatrzność Twoja, przez którą ożywiłeś
stworzenie Twoje, opiewam łaskawość Twoją.

Po trzeciej recytacji Psałterza katyzma poetycka, ton 8:

Prosomion: Nakazane.

Twoim krzyżem i śmiercią, Chryste Zbawco, zrzucona została wraża
niewola, śmierć uśmiercona i martwi, których otchłań od wieków
pochłonęła trzymając związanych, nagle wypuściła wszystkich
jeńców, opiewających władzę Twoją oraz budzące bojaźń Twoje
uniżenie, przez które wszystkich zbawiłeś.

Mając fałszywą nadzieję przebóstwienia Praojciec stał się
źródłem zniszczenia i winnym wszystkiego, Ty zaś krzyżem Twoim
życie toczysz jako najłaskawszy, dobrowolnie bowiem zostałeś
przygwożdżony, aby zniszczyć pierwsze osądzenie, przeto opiewamy
Twoje dobrowolne cierpienia, Chryste.

Chwała, i teraz. Stauroteotokion: Nieskalana Owieczka widząc Baranka
i Pasterza na drzewie wiszącego, wołała: Dziecię moje, cóż to za
straszny i nieprzewidziany widok? Jakże Życie wszystkich zostało
skazane na śmierć na podobieństwo ludzi? Powstań jednak po trzech
dniach ze zmarłych, jak powiedziałeś, abym radując się sławiła
Ciebie, Słowo.

Kanon ku czci czcigodnego i życiodajnego krzyża.

Poemat Józefa. Ton 8:

Pieśń 1

Hirmos: Mojżesz krzyż nakreślił laską i na wprost rozsiekł
Czerwone Morze, przez które przechodził Izrael, a na rydwany faraona
znowu runęła woda, gdy przeciwko nim nakreślił niezwyciężony
oręż, przeto Chrystusowi śpiewamy Bogu naszemu, albowiem się
wysławił.

Boże dłonie na krzyżu rozciągnąłeś Jezu, przygarnąwszy do
siebie ręką Twoją stworzonych i z ręki Złego wszystkich
wyzwoliłeś, i podporządkowałeś sobie ręką władczą, Królu
wszystkich, przeto wierni śpiewamy majestatowi Twemu, albowiem
wysławił się.

Szkodliwe było w Edenie gorzkie spożycie z drzewa i śmierć
wprowadziło, Chrystus zaś umierając na drzewie wszystkim życie
wytoczył i zabił węża Bożą mocą, przeto Jemu śpiewamy, Bogu
naszemu, albowiem się wysławił.

Męczennikom: Odważne mnóstwo męczenników, Jezu, krzyżem i
cierpieniem Twoim powstawszy na cierpienia przed wrogami wyznawało
Ciebie jako królującego nad stworzeniem, cierpiąc męki i
niezmierzone nieszczęścia, przeto wszyscy otrzymali Chwałę Twoją,
Chwałę Pana.

Męczennikom: Kroplami czcigodnej i zbawczej Twojej krwi męczennicy
Twoi, Panie, zbawienie znaleźli krew swoją zaiste przelewając,
niesprawiedliwie byli męczeni, aby złożyli ofiary skalanym biesom
zgubnym dla duszy, przeto jako czyste ofiary zostali Tobie
przyniesieni, Królu wszystkich.

Teotokion: Gdy Nieskalana zobaczyła na krzyżu przygwożdżonego
Ciebie, wszystko wiedzącego, płacząc mówiła: Cóż to jest,
Dziecię moje? Jakże Tobie odpłacili ci, którzy rozkoszowali się
licznymi Twoimi darami? Jakże przecierpię ból? Chwała Twojej
łaskawości i Opatrzności budzącej bojaźń, wielce cierpliwy.

Inny kanon do Najświętszej Bogurodzicy. Ton 6:

Hirmos: Wodę przeszedł jak suchy ląd i egipskiego zła uniknął,
przeto Izraelita wołał: Wybawicielowi i Bogu naszemu śpiewajmy.

Omroczoną rozkoszami życia duszę moją i smutkami życiowymi
wiecznie wzburzoną, Matko Boża oświeć oświeceniem Twoim.

Otworzone zostały bramy niebios Bożym Twoim zrodzeniem, Matko Boża,
do których wejście daj duszy mojej jako miłosierna i skieruj mnie
ku nim.

Postrzeloną strzałami Złego i zranioną jego podstępami i
oszustwami duszę moją, Dziewico, ulecz miłosierdziem Twoim.

Ty, która jesteś nadzieją pozbawionych nadziei, upadłych
podniesieniem i Rodzicielką Światłości Bożej, oświeć duszę
moją będącą w ciemności.

Pieśń 3

Hirmos: Laska stała się obrazem tajemnicy, zakwitając bowiem
uprzedza rozsądzenia kapłana, a w niepłodnym poprzednio Kościele
teraz zakwitnie drzewo krzyża na panowanie i umocnienie.

W czarną szatę zmienia się słońce widząc na drzewie Ciebie
niesprawiedliwie podniesionego i rozpadają się kamienie, ziemia
cała z lęku trzęsie się, jedyny Zbawco, wszystkich wybawienie.

Mojżesz rozpostarł ręce przedstawiając krzyż czcigodny, który my
teraz przedstawiając w Bożej mądrości, wszystkie pułki biesowskie
zwyciężamy, trwając bez żadnej szkody z ich strony.

Męczennikom: Męki cierpieli cierpiętnicy, Twoje cierpienie
przedstawiając, rozlicznym cierpieniom poddawani stali się
wspólnikami Cierpiącego i żądze uśmiercającego, jaśniejącego
światu Życiem.

Męczennikom: Nieodwracalnie idąc drogą męki, zgorszenia oszustwa z
serc usunęli chwalebni w Bogu cierpiętnicy i skierowali się do
zamieszkania w pokoju Bożym.

Teotokion: Ponad prawami zwykłymi dla ludzi zrodziłam Ciebie,
Dziecię – wołała płacząc Bogurodzica – jakże więc nieprawi
podnieśli Ciebie na drzewie pośród nieprawych, jedynego, który
dał Zakon życia?

Inny kanon.

Hirmos: Niebieskiego kręgu najwyższy Stwórco, Panie, i Kościoła
założycielu, Ty mnie umocnij w miłości Twojej, pragnień kresie,
wiernych umocnienie, jedyny Przyjacielu człowieka.

Westchnienia niemilknące, gorliwe łzy i skruszone serce daj mi,
Dziewico, abym płakał nad mymi czynami, a wyrastające żądze moje
zniszcz, Jedyna opiewana przez wszystkich.

Snem grzesznym obciążoną i do głębi otchłani wpadającą duszę
moją pochwyć, Władczyni, i daj mi zamysł prawdziwej pokuty,
błogosławiona.

Rozrzewnienia miłości i cnoty daj duszy mojej pogrążonej w
grzechach, Nieskalana, aby umiłowała niebieskie życie i miała
Boże pragnienia.

W Tobie składam nadzieję, Matko Boża, i szybko zostanę wybawiony z
rozpaczy, znam bowiem, znam Twej łaskawości bogactwo i znam moc
Twojej odwagi.

Pieśń 4

Hirmos: Usłyszałem, Panie, o tajemnicy Twojej Opatrzności,
poznałem czyny Twoje i wysławiłem Twoje Bóstwo.

Jako cedr pobożność, wiarę jako cyprys, miłość zaś jako
jodłę nosząc, krzyżowi Bożemu pokłońmy się.

Krzyżem Twoim, Zbawco, raj został otworzony i osądzony człowiek
znowu weń wszedł, wielbiąc łaskawość Twoją.

Umarłych ludzi ożywiłeś będąc martwym, Zbawco, i węża
uśmierciłeś, który grzech wprowadził.

Męczennikom: Przez cierpienia Boży męczennicy stali się podobni
cierpieniom Chrystusowym i okazali się też uczestnikami
Światłości niebios.

Męczennikom: Upiększyliście się łącząc się ze Słowem
pięknym, męczennicy, i jasno zostaliście oświeceni, umiłowawszy
Słońce Sprawiedliwości.

Teotokion: Jako małe Dziecię urodziłaś przed wiekami będącego
doskonałego Boga, Dziewico nieskalana, krzyżem i łaską wszystko
spełniającego.

Inny kanon.

Hirmos: Tyś moją mocą, Panie, Tyś i moją siłą, Tyś moim
Bogiem, Tyś moją radością, nie porzuciłeś łona Ojca i
nawiedziłeś naszą nędzę. Przeto z prorokiem Habakukiem wołam do
Ciebie: Chwała mocy Twojej, Przyjacielu człowieka.

Ty, która Boga Słowo niewypowiedzianie zrodziłaś, obwiąż strupy
mojej duszy leczniczym zielem, wylewając na nie czcigodną krew Syna
Twego, który zniszczył zgubne dla dusz łono otchłani i wytoczył
światu Zmartwychwstanie.

Oblubienico Boża, strumienie oczyszczenia grzechów duszy mojej
ześlij i obmyj złe zamysły, pozwól mi być czystym, do Twego
bowiem orędownictwa i Twojej pomocy przybiegłem, Bogurodzico
Dziewico.

Do Twego wspomożenia przybiegam teraz, Przeczysta, pospiesz wybawić
mnie z okropnej wrażej burzy i dręczących potoków nieprawości,
kierując mnie ku Twojej przystani i ku Twojej ciszy, Matko Boża.

Wróg strzałami grzechu całą duszę moją zranił i skalał
rozkoszami moje serce, zawrócił z drogi prawej, przeto wołam do
Ciebie: Nawróciwszy ulecz mnie i wybaw.

Pieśń 5

Hirmos: O, wszechbłogosławione drzewo! Na nim ukrzyżowany został
Chrystus Król i Pan, przez nie upadł oszukujący drzewem i przez
Ciebie zwiedziony, Boga przygwożdżonego ciałem i dającego pokój
duszom naszym.

Nas obnażony zechciałeś ubrać w szatę niezniszczalności i sam
zostałeś obnażony, na krzyżu rozpięty obnażyłeś wrogie
podstępy, Chryste, przeto sławimy Twoje cierpienia.

Krew wyciekła z boku jest zbawcza i świat oczyściła, zniszczyła
zaś krew chramów bożków i odnowiła zniszczałych przez spożycie
owocu rozumowego, wytaczając nieśmiertelność duszom naszym.

Męczennikom: Oświeceni pięknem różnorodnych ran, męczennicy
chwalebni, Bożą krwią naznaczyliście się i przez wcześniej
zabraniający oręż jawnie przeszliście, radując się
zamieszkaliście w raju.

Męczennikom: Jakże przedziwny jesteś w świętych Twoich, Chryste,
którzy wiarą umiłowali Ciebie, przez Ciebie bowiem wzbogacani
zostali i rzeki Bożych uleczeń toczą światu oraz wysuszają
wylanie żądz naszych.

Teotokion: Mnie słabego przez grzech uleczyłaś, Dziewico, rodząc
Zbawcę i Lekarza wszystkich, na drzewie krzyża przygwożdżonego,
Przeczysta, i toczącego zbawienie duszom naszym.

Inny kanon.

Hirmos: Całego odrzuciłeś mnie od oblicza Twego, Światłości
Niezachodząca, i okryła mnie, nieszczęsnego, obca ciemność, ale
proszę Cię, nawróć mnie i skieruj ku światłości drogi
przykazań Twoich.

Z całą gorliwością pospieszam do Twego wspomożenia, Nieskalana, i
podnoszę duchowe oko, nie odrzucaj mnie, lecz wspomóż mnie jako
dobra i wybaw mnie, obmyj brud grzechów moich.

Jad śmiercionośny ogromnymi zębami został wpuszczony, lecz
zniszczony został gwoździami i włócznią Bożą Twego Syna, który
z miłosierdzia dla nas cierpiał w ciele, jedyna opiewana przez
wszystkich.

Mnie obumarłego przez złe zwyczaje i zniszczałego przez grzechy
ożyw, która zrodziłaś Życie wieczne i przez odnowienie duchowe ku
nieśmiertelności skieruj mnie, błogosławiona.

Ze złości biesów i zła ludzkiego wybaw mnie, Władczyni, i ze
słabości duchowych oraz cielesnych szybko ulecz, która jedyna
zrodziłaś wszelkiego ciała i grzechów Lekarza, Zbawcę i Pana.

Pieśń 6

Hirmos: We wnętrzu wodnego zwierza Jonasz rozpostarł dłonie na
kształt drzewa, jawnie przedstawiając zbawcze cierpienia, poczym
wyszedł po trzech dniach, okazując zmartwychwstanie w ciele
przygwożdżonego Chrystusa Boga, który zmartwychwstaniem po trzech
dniach świat oświecił.

Krzyż postawiony na miejscu Czaszki pośrodku ziemi uleczył
pośrodku raju wyrosłą przed drzewo ranę, Mesjasz bowiem Jezus
pośrodku nieprawych łotrów, jeden okazał się sprawiedliwym,
wszystko ze sobą podniósł i z wysoka upadłego w przepaść
odnowił.

Napiąłeś łuk Boży, Twój najczcigodniejszy krzyż, Chryste, i
strzały wypuściłeś na zabójcę, gwoździe zaś rąk Twoich,
Władco, wbiłeś w jego gniewliwe i skalane serce, i do końca go
zabiłeś, a zabitych przez niego ożywiłeś, Szczodry.

Męczennikom: Strumieniami wyciekłej krwi ze świętych ciał
cierpiętników wygnany został duchem cały płomień bożków i
napojone bruzdy czcigodnego Kościoła, pozwalając wyrosnąć
kłosowi zbawienia nadziei i wiary, którym karmi się wszelka dusza
łaską Bożą.

Męczennikom: Rozpalali się ogniem cierpiący chwalebni męczennicy,
gdy Bożym ogniem byli opalani, przez nieprawych Sędziów wydani na
śmierć i niezranieni zachowani zostali przez działanie i łaskę
Świętego Ducha, koronującego ich, ucierpiałych według prawa.

Teotokion: Oręż przeszedł serce Twoje, przeczysta Dziewico, gdy
ujrzałaś Syna Twego na krzyżu rozpostartego i śmierć
cierpiącego, przebijanego włócznią w Boży bok dobrowolnie i
zabijającego walczącego węża, przeto płacząc macierzyńsko
wielbiłaś Go.

Inny kanon.

Hirmos: Oczyść mnie, Zbawco, wielkie są bowiem nieprawości moje i
wyprowadź z głębi zła, błagam, do Ciebie bowiem zawołałem i
usłyszałeś mnie, Boże zbawienia mego.

Odstąpiłem od Boga nierządnie żyjąc i sługą rozkoszy byłem,
nieszczęsny, pozbawiłem się wszelkiej Bożej cnoty, lecz nawiedź
mnie, Przeczysta.

Uciekłem od przykazań danych mi i oddaliłem się od życie
zbliżając ciało do śmierci, lecz skieruj mnie do powrotu, Matko
Boża przeczysta.

Życie moje jest złe, pełne lekceważenia, lecz miłosierdzie Twoje
jest wielkie i niewypowiedziane, Przeczysta, niech przeto
miłosierdzie łaskawości Twojej przezwycięży słabą myśl moją.

Zbawiciela i Wybawiciela rodząc szczodrobliwego, ulituj się nade
mną, Czysta, zbaw i wybaw z atakujących mnie i napadających
niemiłosiernie na słabość moją.

Pieśń 7

Hirmos: Szaleńczy nakaz bezbożnego prześladowcy zachwiał ludźmi,
dyszący groźbami i bluźnierstwem okropnym, jednakże troje dzieci
nie przestraszył zwierzęcy gniew ani ogień pożerający, lecz
przeciwko niemu tchnąc rosonośnego Ducha w ogniu będąc śpiewały:
Wysławiany ojców i nas Boże, błogosławiony jesteś.

Gdy rozpostarty zostałeś na drzewie krzyża jak winorośl, Słowo
Ojca, kapałeś świętym winem tajemnicy, zmieniającym pijaństwo
przestępstwa i wszystkich weselącym, znających Ciebie Boga i
Stworzyciela, dobrowolnie cierpiącego i zbawiającego śpiewających:
Wysławiany ojców i nas Boże, błogosławiony jesteś.

Ukrzyżowanie haniebne przecierpiałeś Chryste mój Jezu,
powstrzymujące wszelką hańbę ludzi i westchnienia, żółci też
zakosztowałeś, odmieniając wszelką gorycz zła, zranione zostały
ręce Twoje, Szczodry, dusze nasze uleczając u nakazując śpiewać:
Wysławiany ojców i nas Boże, błogosławiony jesteś.

Męczennikom: Cierpieniami beznamiętne życie mężni cierpiętnicy
nabyliście, przeto nasze cierpienia łagodzicie łaską przyjętą z
góry, święci, uleczacie żądze i grzechy przepędzającą, przy
wiernych stoicie i zbawienie śpiewających: Wysławiany ojców
naszych Boże, błogosławiony jesteś.

Męczennikom: Staliście przed sądami, męczennicy, Chrystusa
wyznając, który ciało ze względu na nas przyjął nasze ciało
poza zniszczeniem i podobni do cierpień Jego okazaliście się
zaiste, złość ognia i wszelkie inne męki przecierpieliście, w
radości wołając: Wysławiany ojców naszych Boże, błogosławiony
jesteś.

Teotokion: Smutkiem napełniłem się widząc Ciebie, Synu,
niesprawiedliwie cierpiącego, zraniona jest dusza moja, gdy Ty
zostałeś zraniony włócznią w bok – wołała Bogurodzica
płacząc i łkając, jedyna Władczyni, którą godnie wszyscy
błogosławimy i pobożnie wołamy: Wysławiany ojców naszych Boże,
błogosławiony jesteś.

Inny kanon.

Hirmos: Dzieci hebrajskie w piecu odważnie zdeptały płomień i
ogień zamieniły w rosę, wołając: Błogosławiony jesteś, Panie
Boże, na wieki.

Cała jesteś nosicielką Światłości, przyjęłaś bowiem
Światłość Niezachodzącą, Dziewico, i oświecasz, Czysta, z
wiarą Tobie śpiewających: Błogosławiony jest owoc Twego łona,
Przeczysta.

Aby okazać Twoją przyjaźń do człowieka i miłosierdzie, Dziewico,
z głębi zła mnie wyprowadź, wołającego: Błogosławiony jest
owoc Twego łona, Przeczysta.

Do Ciebie przybiegam, Matko Dziewico, zraniony strzałami zgubnymi dla
duszy, całego mnie modlitwą Twoją odgródź, wołającego:
Błogosławiony jest owoc Twego łona, Przeczysta.

Wybaw mnie, Matko Zbawiciela, okropnie trzymanego w niewoli złych
zamysłów i win grzesznych, abym zawsze zbawiany godnie Ciebie
sławił.

Pieśń 8

Hirmos: Dzieci, błogosławcie Trójcy równe Osoby, Stwórcę Ojca,
opiewajcie zstępujące Słowo i ogień na rosę przemieniające,
ogłoście wszystkim życie dającego Ducha Najświętszego na wieki.

Błogosławione drzewo, które zniszczyło całą w Edenie klątwę
przez oszustwo, wyrastającą pokarmem złego drzewa i Chrystus
podnoszony wysławiany, który zechciał zostać na nim podniesiony
dobrowolnie z miłosierdzia.

Święcie przełożywszy ręce sławny niegdyś błogosławił wnuki
okazując obraz świętego drzewa, które wszystkim dało
błogosławieństwo, przeklętym przez zło owocu drzewa i upadłym w
głębinę zła.

Cała ludzkość poprawia się, Władco, gdy rozpostarłeś ręce na
krzyżu i padł pułk złych biesów, rozproszeni zostają zgromadzeni
i wywyższane jest panowanie władzy Twojej, i moc Twoja na wieki.

Męczennikom: Błogosławioną chwałę i niezniszczalny pokarm,
jaśniejące przybytki odziedziczyliście teraz Boży cierpiętnicy
Pańscy, połączeni z chórami niebios i chwalebny nadziei waszej
kres teraz przyjęliście z weselem.

Męczennikom: Wasze męstwo zjaśniało bardziej od słońca,
świetliści Chrystusowi cierpiętnicy, i całe oszustwo diabła
omroczyło mocą Bożą, wszystkich wiernych serca oświecając
pobożnością i mądrością na wieki.

Teotokion: Duchowym obłokiem i cieniem świętym, tronem Bożym i
bramą świętą, świecznikiem i Wschodem Słowa, wszyscy wierni
nazywamy Ciebie, przeczysta Dziewico, Matko błogosławiona wszystko
stwarzającego.

Inny kanon.

Hirmos: Siedmiokroć rozpalił piec chaldejski prześladowca z
wrogości dla pobożnych, mocą zaś lepszą zbawieni widząc to, do
Stwórcy i Wybawiciela wołali: Dzieci błogosławcie, kapłani
zaśpiewajcie, ludzie wywyższajcie na wszystkie wieki.

Wszechwładca Pan zamieszkał w łonie Twoim i okazał Ciebie kolumną
umocnienia wiernych, do której przybiegając wybawiamy się z pokus i
nieszczęść, uwalniamy z ataków, zgodnie śpiewając: Kapłani
zaśpiewajcie, ludzie wywyższajcie Go na wieki.

Odpadłem od świętego życia, Władco, do grobu niepowstrzymanie
jestem ciągnięty i tym zniewolony, pozbawiłem się wolności
będącej w Chrystusie i prawdziwej sprawiedliwości, lecz nie
odrzucaj mnie, skarbnico zbawienia, do Ciebie przybiegającego i
zniszczałego.

Niechaj wznosi się błaganie modlitwy mojej do Pana, który
przyszedł z łona Twego, Władczyni, i z przekroczenia przykazań
niech mnie wybawi, z wyroku i klątwy Zakonu, niech obmyje skalanie
okropnych moich grzechów jako jedyny miłosierny.

Bogurodzico przeczysta, duszy mojej rany i grzeszne zgorszenia
oczyść, obmywając źródłem wypływającym z boku Syna Twego,
cieknącego z niego strumieniami, do Ciebie bowiem wołam i do Ciebie
przybiegam, Ciebie przyzywam, Łaski Pełna.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Przez spożycie owocu drzewa do rodzaju ludzkiego przybyła
śmierć, dzisiaj zniszczona krzyżem, bowiem klątwa Pramatki jest
zniesiona przez owoc czystej Bogurodzicy, którą wszystkie moce
niebios uwielbiają.

Kłaniamy się świętemu Twemu podniesieniu, Szczodry, krzyżowi,
włóczni i gąbce, trzcinie i świętym gwoździom wbitym w ręce i
nogi, Władco, przez które znaleźliśmy doskonałe przebaczenie i
staliśmy się godni rajskiego życia.

O jakże niesprawiedliwie zostałeś przygwożdżony na drzewie,
jedyny najsprawiedliwszy Królu wszystkich, chcąc usprawiedliwić
wszystkich z wiarą sławiących dobrowolne Twoje cierpienia i
Opatrzność, a Ciebie z wiarą wielbiących, Chryste mój.

Męczennikom: Ciało wydawszy na męki jednomyślnie męczennicy
chwalebni przecierpieli rany i śmierć, odcięcie członków,
rozszarpywanie, opalanie ogniem i miłością do Pana rozpalani jako
ukoronowani żyją na niebiosach.

Męczennikom: Ty, który jesteś apostołów i męczenników
słodyczą, ich modlitwami wszystkich nas napełnij miłosierdziem
jako łaskawy, dając przebaczenie grzechów, wybawienie ze wszystkich
okropieństw i przybytek Twego królestwa, Chryste Boże, który dla
nas przyszedłeś jako człowiek,

Teotokion: Okazałaś się jaśniejącym pałacem, Dziewico, dla
zamieszkałego w Twoim niewypowiedzianym łonie, który dobrowolnie
przecierpiał błogosławioną śmierć i wszystkim dał
beznamiętność z niewypowiedzianego miłosierdzia, z wiarą
kłaniający się, Jemu, Ciebie pobożnie uwielbiamy.

Inny kanon.

Hirmos: Ulękło się tego niebo i ziemi zadziwiły się krańce,
albowiem Bóg objawił się ludziom w ciele i łono Twoje większe
było od nieba, przeto Ciebie, Bogurodzico, chóry aniołów i ludzi
uwielbiają.

Zaprawdę Matko prawdziwego Boga nie przestawaj modlić się do
zrodzonego przez Ciebie, aby odpuszczenie grzechów dał sługom Twoim
i doskonałe przebaczenie uczynionego przez nich zła, i uczynił ich
godnymi ze wszystkimi świętymi wiecznej rozkoszy.

Mocą i siłą duchową, orężem i władzą przepasz pokorną duszę
moją, najświętsza Bogurodzico, daj oręż krzyża i oczyść rany
mego grzechu rosą Twojej przyjaźni do człowieka i wielkim
miłosierdziem Twoim.

Bądź mi kolumną zbawienia, Czysta, pułki biesów i ataki pokus
uczyń bezsilnymi, odpędź nieszczęścia i wzburzenie żądz daleko
przepędź, dając wyzwolenie.

Czysta wysławiana Matko Boża, wybaw śpiewających Tobie z
miłością i pokus wzburzenie rozpędź miłosiernie, bowiem Boga
zrodziłaś, Dziewico, i wszystko, co zechcesz, możesz uczynić,
miłosierdzie dajesz bez przeszkód, przeto Ciebie wszyscy uwielbiamy.

Także: Zaprawdę godne to jest, ektenia, fotagogikon i zwykłe
psalmy.

Na stichownie stichery ku czci krzyża, ton 8:

Laska Mojżesza przedstawiała czcigodny krzyż Twój, Zbawco nasz,
nim bowiem wybawiasz jak z głębiny morskiej lud Twój, Przyjacielu
człowieka.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Dawno temu w Edenie w raju drzewo nadające się do spożycia wyrosło
pośrodku ogrodu, Kościołowi zaś Twemu, Chryste, krzyż Twój
zakwitnął i toczy całemu światu życie, a jak pierwsze
uśmierciło przez spożycie Adama, tak drugi żywym uczynił, przez
wiarę zbawiając łotra, którego uczestnikami zbawienia i nas okaż,
Chryste Boże, który przez mękę Twoją zniszczyłeś skierowane
przeciwko nam zasadzki wroga i uczyń nas godnymi królestwa Twego,
Panie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Jak was nazwiemy, święci? Czy cherubinami? Albowiem w
was spoczął Chrystus. Czy serafinami? Albowiem nieustannie
sławiliście Go. Czy aniołami? Ciał bowiem wyrzekliście się. Czy
potęgami? Czynicie bowiem cuda. Liczne są wasze imiona i wielkie
dary, módlcie się o zbawienie dusz naszych.

Chwała, i teraz. Stauroteotokion: Nie mogę znieść, Dziecię,
widząc Ciebie na krzyżu zmarłego, dającego wszystkim odwagę, aby
tym, którzy dawno temu przestępstwa owocem snem zgubnym zasnęli,
dać Bożą i Zbawczą odwagę – mówiła Dziewica płacząc,
którą uwielbiamy.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina i rozesłanie.

W piątek na Liturgii Błogosławieństwa. Ton 8:

Stichos: Błogosławieni czyniący pokój, albowiem oni synami Bożymi
będą nazwani.

Wspomnij nas, Chryste Zbawco świata, jak łotra wspomniałeś na
drzewie, i uczyń wszystkich godnymi niebieskiego królestwa Twego,
jedyny Szczodry.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Wyciągnąłeś dłonie na drzewie, Chryste, i zrzuciłeś zasady i
władze zła, wybawiając z ich oszustwa pobożnie sławiących
Ciebie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Włócznią zostałeś przebity wisząc na krzyżu i wytoczyłeś nam
potok nieśmiertelności, uśmierconym przez bezrozumne przestępstwo,
przeto z bojaźnią sławimy Ciebie.

Stichos: Radujcie się i weselcie, albowiem zapłata wasza obfita jest
w niebiosach.

Męczennikom: Obcy ziemskim rozkoszom jak obcy wydali siebie na męki
cierpiętnicy, raniąc odstępcę swoimi świętymi ranami.

Chwała. Triadikon: Z niemającej początku Trójcy Jeden śmierć na
krzyżu przecierpiałeś dobrowolnie, żądz moich wysusz wszystkie
potoki i uczyń mnie godnym zbawienia.

I teraz. Teotokion: Emmanuela Baranka Bożego i Słowo widząc ciałem
wiszące na drzewie Owieczka jedyna nieskalana i Dziewica smutkiem
ogarnięta płakała.

