W CZWARTEK WIECZOREM,

do: Panie, wołam do Ciebie, dodajemy stichery czcigodnego i
życiodajnego krzyża. Ton 1:

Prosomion: Chwalebni męczennicy.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Na krzyżu rozpostarłeś Twoje przeczyste ręce, Chryste,
przyzywając będących daleko od Ciebie i umieszczając blisko
Ciebie, przeto modlę się do Ciebie: Wyzwól mnie zniewolonego przez
żądze i daj mi pokutę oczyszczającą wszelkie skalanie żądz.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Twoje przeczyste dłonie wzniosłeś na krzyżu i okrwawiłeś Twoje
palce, pragnąc zbawić dzieło Twoich Bożych rąk, Adama,
Przyjacielu człowieka, trzymanego przez przestępstwo w królestwie
śmierci, którego podźwignąłeś Twoją władzą, Wszechmocny.

Stichos: Od straży porannej do nocy, od straży porannej niech Izrael
ma nadzieję w Panu.

Przecierpiałeś mękę ze względu na nas, Zbawco, z natury będąc
niecierpiętliwy Bóstwem, ukrzyżowany zostałeś z łotrami,
bezgrzeszny Chryste, niemający początku, i słońce nie mogąc
znieść tego widoku straciło blask, cała ziemia zatrzęsła się
poznawszy Ciebie, Stwórcę świata.

Inne stichery stauroteotokiony, ton i prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Dziewica nieskalana niegdyś widząc na drzewie Tego, którego
zrodziła z łona bez nasienia, nie mogąc znieść zranienia łona,
targając włosy mówiła: Ty, który jednym znakiem trzymasz całe
stworzenie, jakże na krzyżu zostałeś podniesiony jako skazaniec,
chcąc zbawić całą ludzkość?

Stichos: Chwalcie Pana wszystkie narody, wysławiajcie Go wszyscy
ludzie.

Powtarzamy powyższą sticherę.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

O Dziecię niewypowiedziane Ojca niemającego początku – mówiła
Przeczysta – na krzyżu widząc moje zrodzenie jakże zrozumiem za
co tak odpłacili Tobie niewdzięczni ludzie? Przyszedłeś bowiem
zbawić Twoje stworzenie i wszystko cierpisz, wielce cierpliwy,
łaskawy.

Chwała, i teraz. Stauroteotokion: Dawne gorzkie zakosztowanie Adama
przez skosztowanie żółci i octu osłodziłeś, Dziecię
najsłodsze, podniesiony na drzewie, przeto jako Sędzia sprawiedliwy
lecząc mnie osłódź Twoją męką, Władco, zmartwychwstając jako
Wszechmocny – mówiła Dziewica płacząc.

Także: Pogodna Światłości. Prokimenon dnia. Także: Pozwól,
Panie, w wieczór ten.

Na stichownie stichery krzyża. Ton 1:

Krzyż został postawiony na miejscu czaszki i zakwitła nam
nieśmiertelność z zawsze płynącego źródła boku Zbawiciela.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Murem niezniszczalnym jest dla nas czcigodny krzyż Zbawiciela, w nim
bowiem mając nadzieję wszyscy się zbawimy.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Dla modlitw wszystkich świętych i Bogurodzicy, daj nam
pokój, Panie, i zmiłuj się nad nami jako jedyny Szczodry.

Chwała, i teraz. Stauroteotokion: Dziewica widząc niesprawiedliwe
zabijanie Ciebie, Chryste, płacząc wołała do Ciebie: Dziecię
najsłodsze, dlaczego niesprawiedliwie cierpisz? Jakże to wisisz na
drzewie, który całą ziemię zawiesiłeś na wodach? Nie zostawiaj
mnie samej, Łaskawco wielce miłosierny, Matkę i służebnicę
Twoją, modlę się.

Także: Teraz pozwalasz odejść. Trisagion i po Ojcze nasz troparion
świętego i rozesłanie.

W CZWARTEK NA POWIECZERZU,

Kanon ku czci Najświętszej Bogurodzicy. Ton 1.

Pieśń 1

Hirmos: Izrael został wybawiony z gorzkiej niewoli, nieprzebyte morze
przebył jak suchy ląd, widząc wroga tonącego śpiewa pieśń
łaskawcy Bogu, czyniącemu cuda wyciągniętą prawicą, albowiem
się wysławił.

Ogarnia mnie rozpacz, gdy myślę o mnóstwie moich grzechów i o
wyroku Sędziego, Władczyni Bogurodzico, przeto bądź mi Bożą
orędowniczką, zmieniającą wyrok Twoim miłosierdziem.

Ucieczko chrześcijan, uleczenie upadających, Przeczysta,
oczyszczenie grzeszących, wybaw mnie z sądu i niegasnącego ognia,
dając mi życie wieczne.

Chwała. Ciebie, Dziewicę jedyną, wszyscy wierni zdobyliśmy jako
zdecydowaną wspomożycielkę, Ty bowiem zrodziłaś Boga, przeto
pochwałami wszyscy Ciebie wielbimy, Czysta, wszystkie pokolenia
ziemi, według Twego słowa.

I teraz. Na krzyżu widząc Stwórcę i Syna swego Czysta i Nieskalana
napełniła się przerażeniem, mówiąc: Cóż to jest, Dziecię, że
nieprawi oddali Tobie złem za dobro, które im okazałeś?

Pieśń 3

Hirmos: Przed wiekami z Ojca zrodzonemu niezniszczalnie Synowi i w
czasach ostatecznych wcielonemu bez nasienia w Dziewicę Chrystusowi
Bogu zawołajmy: Podnieś nasz róg, Święty jesteś, Panie.

Wszyscy prorocy głosili Ciebie Matką Bożą w przesławnych
obrazach, a my widząc ich spełnienie wierzymy i prosimy o otrzymanie
Twojej Bożej ciszy.

Władczyni świata, zbawienie wiernych i wspomożenie, przyjmij moje
westchnienia zanoszone z głębi serca i potoki łez, Czysta, wybaw
mnie, skazanego przez liczne grzechy, i zbaw mnie.

Chwała. Mając odwagę przed Chrystusem Bogiem jako Matka, Czysta,
módl się zawsze o wybawienie nas od dzieci Hagar i od wszelkiego
zła, umocnij nas, abyśmy dziękczynnie sławili Chrystusa,
Przeczysta.

I teraz. Na krzyżu widząc podniesionego swego Syna, Przeczysta,
krzyczałaś i w bólu serca wołałaś: Synu, cóż Tobie uczynili
nieprawi i źli ludzie, którzy nasycili się Twoimi dobrami?

Pieśń 4

Hirmos: Laska z korzenia Jessego i kwiat, który z niej zajaśniałeś
z Dziewicy, Chryste, z góry chwały ocienionej czaszy przyszedłeś
wcieliwszy się z nieznającej męża, niematerialny Boże, chwała
mocy Twojej, Panie.

Zrzuć surowość złych wrogów i podstępy czynione przeciwko mnie,
przyoblecz mnie w Twoją moc, Nieskalana, zawsze zachowując
nieuszkodzonym, całym i niezachwianym, świetliście Tobie
śpiewającego.

Zwyciężony przez prawo ciała czynię nieprzystojne i nieprawe
rzeczy, ogarnięty przez wszystkie żądze i nie śmiem nawet podnieś
moje oko ku Tobie, Władczyni czysta, ale Ty prawem miłosierdzia
Twego wybaw mnie, nieszczęsnego, wybaw mnie.

Chwała. Jedyną Ciebie mamy, wierni, z Bogiem jako nadzieję
niezawstydzoną i wspomożenie, Władczyni, Twoimi modlitwami wybaw
nas od wszystkich wrogów widzialnych i niewidzialnych, szkód i
pokus, abyśmy nieustannie Ciebie sławili.

I teraz. Widząc Syna, którego zrodziłaś bez nasienia,
przygwożdżonego na krzyżu, Nieskalana, wołałaś macierzyńsko i
płacząc mówiłaś: Cóż to za nowy, przesławny i niezbadany
widzę cud, Synu mój?

Pieśń 5

Hirmos: Będąc Bogiem świata, Ojciec łask Anioła Wielkiej Rady
swojej posłał nam, dającego pokój i kierującego nas ku
światłości poznania Boga, od nocy czuwając sławimy Ciebie,
Przyjacielu człowieka.

Mając niezasypiającą modlitwę i gorące wspomożenie dla swoich
sług, uprzedź wszystkie atakujące nas nieszczęścia życia i
wyrwij z nich, abyśmy nie zostali pochłonięci przez smutek i
zniszczali.

Mario, mieszkanie Boga, mnie będącego mieszkaniem złych duchów
przez skalane czyny i szaleńczo pełniących je dobrowolnie, przez
pokutę okaż mieszkaniem Boga.

Chwała. Chorującego okropnie duszą i ciałem, żądzami grzechu,
ulecz jako miłosierna i Matka Boga, Ty bowiem zrodziłaś Chrystusa,
zaiste wielkiego Lekarza naszych dusz i ciał, niewyczerpane źródło
życia.

I teraz. Widząc Syna na drzewie krzyża płonęło Twoje łono i ze
łzami wołałaś, Nieskalana: Przeraża mnie Twoja wielka
cierpliwość, Synu mój, gdy widzę nowy cud: Jakże to będąc
bezgrzesznym niesprawiedliwą cierpisz śmierć?

Pieśń 6

Hirmos: Ze swego wnętrza wyrzucił Jonasza morski zwierz, którego
pochłonął, w Dziewicy zaś zamieszkało Słowo, które przyjęło
ciało, przeszło zachowując ją nienaruszoną, a nie ucierpiawszy
zniszczenia Rodzicielkę zachowało niezniszczalną.

Byłaś mieszkaniem duchowego olejku, który całą ziemię napełnił
wonią dobrego Bóstwa, najświętsza Oblubienico Boża, przeto wonią
Twojej modlitwy zniszcz w mojej duszy wszelki przykry zapach moich
grzechów.

Spala mnie bardzo ogień rozkoszy i zasmuca moje pokorne serce,
kieruje mnie nieprawie ku niewłaściwym czynom, wygaś więc go,
która zrodziłaś Boży ogień, moje zbawienie, Oblubienico Boża.

Chwała. Wybaw mnie, Dziewico przez wszystkich opiewana, z napaści
wrogów widzialnych i niewidzialnych, zachowaj w prawosławnej wierze
tych, którzy zaprawdę wyznają Ciebie jako Bogurodzicę, masz bowiem
zawsze moc, gdyż zrodziłaś Stwórcę wszystkich.

I teraz. Stojąc przy krzyżu i widząc swego Syna ciałem wiszącego,
Nieskalana miała płonące łono i oblewając się łzami wołała:
Dziecię, zaiste niewypowiedziana jest Twoja łaskawość dla
wszystkich ludzi.

Także: Panie, zmiłuj się, trzy razy. Chwała, i teraz.

Katyzma poetycka, ton 1:

Prosomion: Żołnierze strzegący Twego grobu.

Nieskalana Owieczka widząc Baranka i Pasterza martwego wiszącego na
drzewie, płacząc wołała, macierzyńsko krzycząc: Jakże
przecierpię Twoje zstąpienie i dobrowolne cierpienia, Boże
najłaskawszy, co przewyższa wszelkie słowa, Synu mój!

Pieśń 7

Hirmos: Pobożnie wychowane dzieci odrzuciły bezbożne polecenie i
nie ulękły się kary ognia, lecz stojąc pośród płomieni
śpiewały: Ojców Boże, błogosławiony jesteś.

Nie znoszę ataków i podszeptów biesów, omracza mi bowiem rozum
płomień cielesnych rozkoszy, lecz nie pogardzaj mną, święta
Bogurodzico, gdyż w Tobie złożyłem moją nadzieję.

Dziewico Oblubienico, najświętsza Oblubienico Boża, Władczyni,
rozwiąż więzy moich grzechów Twoimi modlitwami i daj mi związek
miłości Chrystusowej, abym przynosił owoce dobrych czynów.

Chwała. Ty jesteś wspomożycielką wszystkich będących w świecie
i murem obronnym dla chrześcijan, ucieczką nie do zawstydzenie,
czysta Matko, przeto czcząc Ciebie z wiarą wołamy do Chrystusa:
Ojców naszych Boże, błogosławiony jesteś.

I teraz. Najświętsza Dziewica widząc swego Syna wiszącego na
krzyżu, z lękiem dziwiła się i mówiła: Jakże przecierpię
widząc Ciebie zabitego, Przywódcę życia i Dawcę życia?

Pieśń 8

Hirmos: Pokazując obraz nadprzyrodzonego cudu dawno temu ognisty piec
zrosiła rosa, ogień nie spalił bowiem młodych dzieci, okazując
bez nasienia zrodzenie Chrystusa z Dziewicy, przeto śpiewając
wołamy: Niech całe stworzenie błogosławi Pana i wywyższa na
wszystkie wieki.

Władczyni świata, Bogurodzico, mnie pogrążonego w głębi zła
zguby przez złośliwe rozkosze cielesne i przywiązanie do rzeczy
świata, wyprowadź, Jedyna, Twoim miłosierdziem, nie mam bowiem
wcale nadziei zbawienia, Czysta, cały jestem w rozpaczy.

Ty jesteś zbawieniem wszystkich ludzi, która w niewypowiedziany
sposób zrodziłaś Boga, Ty jesteś wybawicielką wiernych i
sterniczką ślepych, upadłych poprawą, przeto opiewając Ciebie
wołamy do Chrystusa: Wszystkie dzieła błogosławcie Pana i
wywyższajcie Go na wieki.

Chwała. Zdobywszy Ciebie jako mur nie do zdobycia, składamy na
Ciebie nadzieję naszego zbawienia, Bogurodzico, a Ty bądź
przystanią dla Twoich sług i murem obronnym, skieruj nas, abyśmy
nieustannie śpiewali: Nich całe stworzenie błogosławi Pana i
wywyższa Go na wieki.

I teraz. Mając rozdzierane serce i wylewając liczne łzy widząc na
krzyżu Tego, którego czysto zrodziła, w jękach niepocieszonych
wołała: Uniknęłam bólów w zrodzeniu Ciebie, Synu mój, a teraz
ogarniają mnie boleści, widząc Twoją postać bez czci.

Pieśń 9

Hirmos: Niewypowiedziana tajemnica Dziewicy, okazała się bowiem
niebem, tronem cherubinów i świetlistym pałacem Chrystusa Boga
Wszechmogącego, przeto pobożnie uwielbiamy Ją jako Bogurodzicę.

Skalałem moją duszę niegodnymi żądzami, nieszczęsny, całe
ciało zbrukałem niszczącymi duszę żądzami, ale jako czysta i
nieskalana Ty mnie oczyść ogromem Twego miłosierdzia.

Nie zdobyłem poza Tobą, Czysta, żadnej przystani, nie znam na ziemi
innej wspomożycielki i opieki, Władczyni, przeto gorliwie przybiegam
do Ciebie, prosząc o przyjęcie od Ciebie odpuszczenia grzechów.

Chwała. Opiewana przez wszystkich, widząc teraz miłościwie z
wysoka Twoje sługi, zachowujące z wiarą pobożność, Twoimi
modlitwami wybawiasz nas z wszystkich nieszczęść, czczących Ciebie
jako czystą Bogurodzicę.

I teraz. Ty, która poznałaś zrodzenie bez nasienia, widząc Ciebie,
Przyjacielu człowieka, powieszonego na drzewie, wołała: Zbawco i
Boże mój wszechmocny, chcąc zbawić ludzi jakże teraz przyjąłeś
ukrzyżowanie?

Także: Zaprawdę godne to jest, i pokłon. Trisagion i po Ojcze nasz
tropariony, ciąg dalszy i rozesłanie.

W PIĄTEK RANO,

po pierwszej recytacji Psałterza katyzmy poetyckie krzyża. Ton 1:

Gdy zostałeś ukrzyżowany, Chryste, zginęła niewola i zdeptana
została wraża moc, albowiem nie anioł, ani człowiek, ale Ty sam
Panie zbawiłeś nas, chwała Tobie.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Kłaniamy się drzewu Twego krzyża, Przyjacielu człowieka, albowiem
na nim zostałeś ukrzyżowany, Życie wszystkich, i otworzyłeś raj
łotrowi przychodzącemu do Ciebie z wiarą, Zbawco, uczyniłeś go
godnym pokarmu, wyznającego Ciebie: „Wspomnij mnie, Panie”, i jak
przyjąłeś jego, przyjmij i nas, wołających: Wszyscy
zgrzeszyliśmy, nie odrzucaj nas w Twoim miłosierdziu.

Chwała, i teraz. Stauroteotokion: Nieskalana Owieczka widząc Baranka
i Pasterza martwego wiszącego na drzewie, płacząc wołała,
macierzyńsko krzycząc: Jakże przecierpię Twoje zstąpienie i
dobrowolne cierpienia, Boże najłaskawszy, co przewyższa wszelkie
słowa, Synu mój!

Po drugiej recytacji Psałterza katyzmy poetyckie krzyża. Ton 1:

Oręż krzyża w bitwie objawił się niegdyś pobożnemu cesarzowi
Konstantynowi, niezwyciężone zwycięstwo nad wrogami ze względu na
wiarę, przed którym drżą wrogie moce, on jest zbawieniem wiernych
i chwałą Pawła.

Stichos: Bóg nasz, Król nasz przed wiekami uczynił zbawienie
pośrodku ziemi.

Ty, który dawno temu z prochu stworzyłeś Adama, byłeś
policzkowany ręką stworzoną z gliny, przecierpiałeś
ukrzyżowanie, urąganie i rany. O, cudzie! O, niezwykła Twoja
cierpliwości! Chwała, Panie, Twoim życiodajnym cierpieniom, przez
które nas zbawiłeś.

Stichos: Przedziwny jest Bóg w świętych swoich, Bóg Izraela.

Cierpienia wysławione godnością koron, sławni cierpiętnicy
zostali przez Ciebie ukoronowani, Panie, gdyż cierpliwie znosząc
rany zwyciężyli nieprawych i mocą Bożą z niebios przyjęli
zwycięstwo, ich modlitwami wyzwól i mnie od niewidzialnego wroga,
Zbawco, i zbaw mnie.

Chwała, i teraz. Stauroteotokion: Widząc Ciebie, Chryste, martwego
rozpostartego na krzyżu, nieskalana Matka wołała: Synu mój,
współniemający początku z Ojcem i Duchem, cóż to za Twoja
niewypowiedziana Opatrzność, przez którą zbawiłeś stworzenie,
Szczodry, Twoją przeczystą ręką.

Po trzeciej recytacji Psałterza katyzma poetycka krzyża. Ton 1:

Gdy Ciebie, Słowo, Słońce Chwały Jezusie, z powodu miłosierdzia
zmiłowań dobrowolnie powieszonego ciałem na drzewie krzyża
ujrzało słońce, nie mogąc znieść tego widoku omroczyło się,
przeto moją omroczoną duszę oświeć niedotykalną Twoją
Światłością, błagam, i zbaw mnie.

Na krzyżu dobrowolnie zostałeś przygwożdżony, Szczodry,
przyjąwszy naszą zniszczałą naturę, i zabiłeś węża zabójcę
ludzi, utwierdź przeto w świecie prawosławie i zniszcz czcigodnym
Twoim krzyżem bunty heretyków.

Chwała, i teraz. Stauroteotokion: Mając Twoje orędownictwo, Czysta,
i Twoimi modlitwami wybawiani z okropieństw, wszędzie chronieni
krzyżem Twego Syna, słusznie wszyscy Ciebie pobożnie uwielbiamy.

Kanon ku czci czcigodnego i życiodajnego krzyża,

mający akrostych: Cierpienia czcigodne Władcy sławię. Poemat kyr
Józefa. Ton 1.

Pieśń 1

Hirmos: Bogu, który pomógł Mojżeszowi w Egipcie i tym faraona
zatopił z całym wojskiem, zwycięską pieśń śpiewamy, albowiem
wysławił się.

Cierpienia przecierpiałeś ze względu na nas, będąc z natury
niecierpiętliwym, i ukrzyżowany zostałeś z łotrami, zniszczyłeś
władzę złego węża, Słowo, i zbawiłeś kłaniających się
Tobie.

Będąc Wschodem wschodów przyszedłeś na zachód ku odrzuconej
naszej naturze, Jezusie, a słońce skryło swoją światłość
widząc Ciebie krzyżowanym.

Męczennikom: Czasowe życie przez śmierć przemieniliście na życie
wieczne, wysławieni męczennicy, staliście się godnymi królestwa
niebieskiego, przeto zostaliście wysławieni i jesteście
błogosławieni.

Męczennikom: Mężnie upodobniliście się do cierpień Chrystusowych
i uleczacie cierpienia ludzi, tajemnymi znakami i słowem
przepędzacie duchy, święci męczennicy.

Teotokion: Gdy Owieczka widziała na krzyżu podnoszonego Chrystusa i
patrząc na Baranka krzycząc wołała: Gdzie się podziało Twoje
piękno, wielce cierpliwy Synu niemający początku?

Drugi kanon ku czci Najświętszej Bogurodzicy. Ton 1.

Hirmos: Pieśń zwycięską wszyscy śpiewajmy Bogu, który uczynił
przedziwne cuda wyciągniętą prawicą i zbawił Izraela, albowiem
wysławił się.

Ty, która Jedyna przedwiecznego Boga w czasie zrodziłaś wcielonego,
Najświętsza, Przeczysta, ulecz wieloletnie żądze nieszczęsnej
mojej duszy.

Strupy mojej duszy i zwątpienia serca, omroczenie myśli i
mędrkowanie rozumu ulecz, Przeczysta, jako miłosierna, Twoimi
modlitwami.

Ty, która zrodziłaś Światłość, mego Wybawiciela, wybaw mnie z
ciemności i mąk wiecznych, Przeczysta, abym zbawiany opiewał Twoją
łaskawość.

W otchłani okropieństw i wzburzeniu żądz jestem zatapiany,
przyzywam Twojej ciszy, Przeczysta, zbaw mnie, jesteś bowiem
przystanią wiernych.

Pieśń 3

Hirmos: Niechaj moje serce umocni się w Twojej woli, Chryste Boże,
któryś nad wodami umocnił drugie niebo i na wodach założyłeś
ziemię, Wszechmocny.

Na krzyżu wyciągnąłeś dłonie i zakrwawiłeś Boże palce,
wybawiając Adama, dzieło Twych rąk z ręki zabójcy, Władco, jako
jedyny dobry i Przyjaciel człowieka.

Na krzyżu zostałeś przebity włócznią, Władco, poprawiając
potknięcie się owocu boku, na drzewie zostałeś podniesiony i tego,
który dawno temu przez owoc drzewa otrzymał nieszczęście
wprowadziłeś do raju z dobrym łotrem.

Męczennikom: Umocnienie Kościoła, wspaniałe kolumny pobożności,
niszczyciele wroga, męczennicy Pańscy, czystą myślą uwielbiamy
was w pieśniach.

Męczennikom: Będąc Bożymi łozami duchowej winnicy, męczennicy,
jawnie przynieśliście nam grona rozlewając wino cierpliwości i
weseląc serca wszystkich wiernych.

Teotokion: Przez wszystkich opiewana, błogosławiony jest owoc Twego
łona, leczący owoc drzewa przez swój krzyż i czyniąc nas
uczestnikami niezniszczalności dzięki łasce Bożej.

Inny kanon.

Hirmos ten sam.

Zniszcz całą niepłodność moich bezpłodnych myśli i okaż moją
duszę przynoszącą owoce cnót, Przeczysta Bogurodzico, pomocy
wiernych.

Wybaw mnie, Nieskalana, z wszelkich kłopotów, licznych zgorszeń
węża i wiecznego ognia, i ciemności, albowiem zrodziłaś
przedwieczną Światłość.

Cały jestem osądzony przez budzący bojaźń Trybunał, ogień ów
niegasnący i okrutną odpowiedź, Czysta, zbaw więc mnie, Twego
sługę, przeczysta Władczyni.

Niech przebóstwi ludzkość Bóg, który stał się człowiekiem z
Ciebie, czysta Dziewico, co przekracza słowa i myśli, przeto wszyscy
wierni zgodnie Ciebie uwielbiamy.

Pieśń 4

Hirmos: Usłyszałem wieść od Ciebie i uląkłem się, poznałem
Twoje dzieła, powiedział prorok, i wysławiłem Twoją moc.

Będąc sprawiedliwym Prawodawcą zostałeś policzony z nieprawymi,
na drzewie zostałeś podniesiony, łaskawco Panie, chcąc wszystkich
usprawiedliwić.

Zadziwiły się wszystkie moce anielskie widząc na krzyżu Ciebie
podnoszonego, Słońce, i zwyciężone zostały moce przywódcy
ciemności.

Męczennikom: Zaczerpnąwszy łaskę uzdrowień z duchowych darów,
męczennicy, wszystkim łaską Bożą obmywacie żądze niszczące
dusze.

Męczennikom: Odrzuciwszy sen lekceważenia, cierpiętnicy męstwem
Bożym i wiarą uśpili dążenia zwierząt i cierpieli radując się.

Teotokion: Biada mi, Dziecię, cóż to będzie? Jakże patrzę na
Ciebie podnoszonego na drzewie i niesprawiedliwie zabitego, który
dajesz życie? – płacząc mówiła Dziewica.

Inny kanon.

Hirmos: Przewidując w duchu wcielenie Słowa, proroku Habakuku,
głosiłeś wołając: Gdy przybliżą się lata, zostaniesz poznany,
gdy nadejdą czasy, okażesz się, chwała mocy Twojej, Panie.

Dziewico Bogurodzico, nieskalana obrono, oczyść mnie Twymi łaskami,
czcigodnymi kroplami, którego skalały grzechy, podaj mi pomocną
dłoń, abym wołał: Chwała Tobie, czysta Oblubienico Boża.

Okazałaś się uświęconą świątynią Boga, który wcielił się w
Ciebie w sposób przewyższający rozum, módl się do Niego, aby
oczyścił nas z brudu grzechów, abyśmy zostali poznani jako
świątynia i mieszkanie Ducha.

Zmiłuj się nade mną, Bogurodzico, która Jedyna zrodziłaś
Źródło zmiłowań i rozwiąż moją okropną chorobę oraz
wątpliwości serca, dając mi strumienie łez i rozrzewnienie przed
końcem życia, i wybawienie z okropieństw.

Święta Bogurodzico, uświęć nas, która Najświętszego
zrodziłaś ciałem, chcącego upodobnić się do ludzi, i okaż
wszystkich uczestnikami królestwa niebieskiego, Przeczysta, Twoimi
modlitwami.

Pieśń 5

Hirmos: Zajaśniała nam jasna Światłość zawsze będąca,
czuwającym nad losami Twych przykazań, Władco, Przyjacielu
człowieka, Chryste Boża nasz.

Na krzyżu podnoszony ciałem, przyzwałeś narody nieznające Ciebie,
do poznania Ciebie, Sędzio wszystkich, jedyny miłosierny Chryste
Boże nasz.

Gdy stałeś przed niesprawiedliwym Sądem, sprawiedliwy Panie,
usprawiedliwiony został wcześniej osądzony Adam i wołał: Chwała
Twemu ukrzyżowaniu, wielce cierpliwy Panie.

Męczennikom: Okazaliście się rajem zasadzonym przez Boga,
męczennicy, nosząc czcigodne cierpienia jak wonne kwiaty, którymi
owiana jest każda wierząca dusza.

Męczennikom: Rozkwitłe i przynoszące dobre owoce drzewa, które
zakwitły owocem nieśmiertelności i zniszczyły ataki zła,
zaśpiewajmy męczennikom Pańskim.

Teotokion: Czcigodna laska, która zakwitła kwiatem niewiędnącym,
gdy ujrzała na drzewie podnoszony ten kwiat, wołała: Władco, nie
okazuj mnie bezdzietną!

Inny kanon.

Hirmos: Twój pokój daj nam Synu Boży, innego bowiem poza Tobą Boga
nie znamy, imię Twoje przyzywamy, albowiem jesteś Bogiem żywych i
zmarłych.

Martwym uczyniło mnie niegdyś w Edenie złe spożycie, ale Ty,
która zrodziłaś życie, Przeczysta, ożyw mnie teraz, dawno temu
zmarłego przez drzewo i daj mi rozrzewnienie.

Wybaw mnie, Przeczysta, z okropnych nieszczęść i podnieś mnie z
gnojowiska żądz, wybaw mnie z niewoli i złości złych biesów,
Twego niepotrzebnego sługę.

Oświeć źrenice mojej duszy, Czysta, abym zawsze oglądał Bożą
Światłość i Twoją chwałę, Nieskalana, abym otrzymał
miłosierdzie i wieczną chwałę.

Znamy Ciebie jako obłok i raj, bramę Światłości i tron, runo i
naczynie noszące w sobie mannę, słodycz świata, czysta Dziewico
Matko.

Pieśń 6

Hirmos: Proroka wybawiłeś z wieloryba, Przyjacielu człowieka, i
mnie wyprowadź z głębi grzechów, błagam.

Ty, który przewyższasz wszelką chwałę, zniszczyłeś
znieważenie, Chryste podnoszony na krzyżu, chcąc uczcić ludzi.

Podpisujesz mi wybawienie, zniewolonemu przez oszusta, bity trzciną,
Chryste Boże nasz najłaskawszy.

Męczennikom: Przez ból cierpień przeszliście do bezbolesnego
życia i staliście się godni niewypowiedzianej radości.

Męczennikom: Rozpaliliście się węglami miłości Chrystusowej,
mądrzy, przeto wrzucani w ogień pozostaliście niespaleni.

Teotokion: Po zrodzeniu pozostałaś taką samą, jak i przed
zrodzeniem, Nieskalana, zrodziłaś bowiem Boga, który drzewem
zbawił ludzi.

Inny kanon.

Hirmos: Proroka Jonasza naśladując, wołam: Wyzwól moje życie ze
zniszczenia, Dobry, i zbaw mnie, Zbawco świata, wołającego: Chwała
Tobie!

Skalany licznymi grzechami modlę się do Ciebie, jedynej dobrej i
nieskalanej Obrończyni: Twoim orędownictwem obmyj mnie z wszelkiego
skalania.

Bądź mi sterniczką, Czysta, gdyż wpadłem w głębię
okropieństw, życiowych kłopotów, skieruj mnie ku wiecznej
przystani i zbaw mnie.

Wzburzenie myśli i fale żądz, głębie grzechu atakują moją
nieszczęsną duszę: Pomóż mi, święta Władczyni!

Okazałaś się świętą Obrończynią Mario, uświęć moją
nieszczęsną duszę, skalaną rozkoszami.

Pieśń 7

Hirmos: Piec został zroszony, Zbawco, i dzieci weseląc się
śpiewały: Ojców Boże, błogosławiony jesteś.

Gdy byłeś krzyżowany zachwiałeś stworzeniem, zabijany zabiłeś
węża: Błogosławiony jesteś Chryste Boże ojców naszych.

Wielce cierpliwy zostaje napojony żółcią, wytaczając mi zbawczą
słodycz, przez pokarm pozbawionemu słodyczy rajskiego pokarmu.

Męczennikom: Męczennicy strugani narzędziem tortur odrzucili
ospałość martwoty i przyjęli od Boga piękno Boże.

Męczennikom: Przez cierpienia upodobniliście się do przeczystej
męki Chrystusa, mężni męczennicy, przecierpiawszy rany zadane
członkom przez wrogów.

Teotokion: Widząc krzyżowanego Pana Nieskalana Bogurodzica mówiła:
Biada mi, Synu mój, jakże umierasz, Życie i Nadziejo wiernych?

Inny kanon.

Hirmos: Twoich dzieci, Zbawco, będących w piecu, nie dotknął
ogień, ani nie nękał, a wtedy troje jak jednymi ustami śpiewało i
błogosławiło, mówiąc: Błogosławiony Bóg ojców naszych.

Uświęć moją duszę skalaną żądzami, przeczysta Oblubienico
Boża, i szybko zniszcz, Czysta, okropne zniewolenie mego rozumu oraz
zwątpienia serca i ataki biesów.

Ożyw mój rozum umarły przez żądze ciała, Nieskalana, umocnij
mnie, abym czynił rzeczy odpowiadające Bogu, abym uwielbiał Ciebie
i zawsze sławił Twoją łaskawość.

Dziewico Matko, która jedyna zrodziłaś Boga, umartw moje cielesne
rozkosze i szybko obmyj moje duchowe skalanie, wybaw mnie z tortur
złych biesów i zbaw mnie.

Pełna Bożych cnót zrodziłaś Słowo współwieczne Ojcu, czysta
Dziewico, które zaiste majestatem okryło niebo, a do którego zawsze
módl się, aby zmiłował się nad nami.

Pieśń 8

Hirmos: Temu, który w piecu wybawił śpiewające dzieci i buchający
ogień przemienił w rosę, Chrystusowi Bogu śpiewajcie i
wywyższajcie na wszystkie wieki.

Gdy na krzyżu zostałeś przygwożdżony, Zbawco, zachwiało się
stworzenie, słońce skryło promienie i rozpadły się skały,
otchłań szybko została obnażona nie mogąc znieść Twojej
władzy.

Za osądzonego odrzuconego przecierpiałeś osądzenie, za
przyjmującego nagość nagi wisiałeś na drzewie, Szczodry, wielka
jest Twoja władza i cierpliwość.

Męczennikom: Rycerze Chrystusa, będąc współmieszkańcami
bezcielesnych, w krzyż jako w oręż uzbrojeni, uzbroiliście się
przeciwko wrogowi i zdeptaliście go krwawymi nogami.

Męczennikom: Stojąc pośrodku sądu w kajdanach, mężni, mając
rozdzierane członki zniszczyliście gmach oszustwa i rozbiliście
biesowskie chramy.

Teotokion: Widząc Jedynego Najwyższego, przewyższającego niebiosa,
podniesionego na drzewie i niszczącego ataki wroga, donośnie Go
opiewałaś.

Inny kanon.

Hirmos: Tego, którego lękają się aniołowie i wszystkie zastępy
jako Stwórcy i Pana, opiewajcie kapłani, wysławiajcie dzieci,
błogosławcie ludzie i wywyższajcie na wszystkie wieki.

Bezcielesny wspaniale wciela się w Ciebie, do którego módl się,
Przeczysta, aby umartwił moje cielesne żądze i ożywił moją
duszę umarłą przez grzechy.

Zrodziłaś Zbawcę i Boga uleczającego chorobę Adama stworzonego z
prochu, módl się do Niego, Przeczysta, aby uleczył rany mojej
duszy, które pozostają nieuleczone.

Podnieś mnie, leżącego w głębinie zła, i teraz zwycięż
atakującego mnie, Czysta, nie pogardzaj moją duszą zranioną
nieprzystojnymi rozkoszami, ale ulituj się i wybaw mnie.

Wybawiwszy się z wszelkich pokus Twoimi odważnymi modlitwami do
Boga, Przeczysta, znając Ciebie, Bogurodzico, jako błogosławioną i
otoczoną radością.

Także Pieśń Bogurodzicy: Uwielbia dusza moja Pana mego, i pokłony.

Pieśń 9

Hirmos: Ciebie, którą widział Mojżesz jako niespalający się
krzew i którą widział Jakub jako uduchowioną drabinę i bramę
niebios, przez którą przejdzie Chrystus Bóg nasz, w pieśniach
uwielbiajmy, czysta Matko.

O, jakże to niepokorni ludzie oddali Ciebie krzyżowi, jedynego
wielce cierpliwego, który dobrowolnie wyniszczył się i przyjął
mękę, będąc Orędownikiem niecierpiętliwości dla wszystkich
poczynając od Adama.

Haniebne ukrzyżowanie Chrystus przyjął ciałem, chcąc uczcić
człowieka pozbawionego czci przez zwierzęce żądze i zagubił
dawną dobroć, chwała Twemu miłosierdziu przewyższającemu rozum.

Męczennikom: Słońce Niezachodzące Chryste, czuwających dla
Ciebie, którzy przeszli przez ciemność cierpień skierowałeś ku
Światłości Twojej niewypowiedzianej Chwały, oświeć nas przeto
ich modlitwami.

Męczennikom: Pułk świętych męczenników zwyciężył ciemność
duchowych wrogów i połączył się z tłumami świętych mocy,
ciemność żądz naszych dusz zawsze ulecza wszystko czyniącym
znakiem.

Teotokion: Światłością zajaśniałej z Ciebie ciałem
Światłości, Dziewico, oświeć mój rozum i serce, rozpędzając
ciemność grzechu i przepędzając wszelką mgłę mego
zniechęcenia.

Inny kanon.

Hirmos: Świetlisty obłok, w którym Władca wszystkich jak deszcz
zstąpił z niebios na runo i wcielił się ze względu na nas,
niemający początku stał się człowiekiem, uwielbiajmy wszyscy
Czystą jako Matkę Boga.

Trwam w lenistwie jako miłośnik grzechu i drżę przed nieuniknionym
Sądem, na którym nieosądzonego zachowaj mnie Twoimi świętymi
modlitwami, Oblubienico Boża, abym wielbił Ciebie jako moją
Orędowniczkę, Przeczysta.

Lękam się Sądu, Dziewico, i niezapomnianego oka Twego Syna,
uczyniwszy liczne grzechy na ziemi, przeto wołam do Ciebie:
Najmiłosierniejsza Władczyni, pomóż mi, wybaw z nieszczęść i
zbaw, Czysta!

Jakże straszny jest dzień badania, Dziewico! Jak przerażający jest
wyrok! Jakże gorzkie nieszczęście! Któż ustoi, przeczysta
Władczyni? Zmiłuj się nad moją duszą pełną żądz i przed
końcem daj mi odpuszczenie, Przeczysta.

Ty, która zrodziłaś Bożą Światłość, zajaśniałą z Ojca,
ulituj się nad nami, Nieskalana, i skieruj do światłości zbawczej
pokuty moją duszę omroczoną życiowymi oszustwami i będącą
pośmiewiskiem dla wrogów.

Także: Zaprawdę godne to jest, i pokłon do ziemi. Ektenia,
fotagogikon i zwykłe pokłony.

Na stichownie stichery krzyża. Ton 1:

Ciebie, na drzewie przygwożdżonego ciałem i dającego nam życie,
jako Zbawcę i Władcę nieustannie opiewamy.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Twoim krzyżem, Chryste, jedna owczarnia stała się aniołów i
ludzi, i w jednym zgromadzeniu radują się niebo i ziemia, wołając:
Panie, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Przyjdźcie, wszyscy ludzie, uczcijmy w śpiewach
duchowych i pieśniach cierpiętników Chrystusowych, światła
świata i głosicieli wiary, źródła zawsze płynące, z których
wyciekają wiernym uzdrowienia, ich modlitwami, Chryste Boże nasz,
daj pokój Twemu światu i naszym duszom wielkie miłosierdzie.

Chwała, i teraz. Stauroteotokion:

Prosomion: Chwalebni męczennicy.

Owieczka i nieskalana Władczyni widząc na krzyżu Baranka
niemającego postaci, ani piękna, płacząc mówiła: Biada mi! Gdzie
podziało się Twoje piękno, Najsłodszy? Gdzie wspaniałość? Gdzie
jaśniejąca łaska Twojej postaci, Synu mój najukochańszy?

W piątek na Liturgii Błogosławieństwa. Ton 1:

Stichos: Błogosławieni czyniący pokój, albowiem oni synami Bożymi
będą nazwani.

Wróg przez pokarm wywiódł Adama z raju, Chrystus natomiast krzyżem
łotra wprowadził do niego, wołającego: Wspomnij mnie, gdy
przyjdziesz w Twoim królestwie.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Gdy zostałeś ukrzyżowany, Bezgrzeszny, grzechy wszystkich
wziąłeś, Chryste, i przebity został Twój bok, wytoczywszy potoki
zbawienia, wody i krwi, pouczając skruszonych zniszczeniem.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Na drzewie dobrowolnie przygwożdżony, Jezusie Boże, zabrałeś
całe Adama pożądliwe rozumienie, Szczodry, i czcigodnymi ranami
zraniłeś mnóstwo biesów.

Stichos: Radujcie się i weselcie, albowiem zapłata wasza obfita jest
w niebiosach.

Męczennikom: Wy, którzy przez cierpienia upodobniliście się do
dobrowolnie cierpiącego ciałem, sławni męczennicy, zawsze
uleczacie choroby nie do uleczenia i duchową mocą odpędzacie od
ludzi słabości.

Chwała. Równą w mocy, jedną w czci Trójcę sławimy Ciebie, Ojca
niemającego początku Boga, Syna i Ducha Świętego, jedną
trójhipostatyczną zasadę Bożą z wiarą uwielbiamy.

I teraz. Gdy na krzyżu przygwożdżonego ujrzała Ciebie, Chryste
Boże, Matka, która zrodziła Ciebie ciałem, płacząc wołała:
Czymże odpłaciło Ci, o Synu mój, przestępcze zgromadzenie
żydowskie?

