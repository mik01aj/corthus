W PONIEDZIAŁEK WIECZOREM,

do: Panie, wołam do Ciebie, dodajemy stichery pokutne, ton 6:

Prosomion: Ze względu na życie w rozpaczy.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Któż nade mną nie zapłacze, który przekroczyłem przykazania
Najwyższego z powodu niewstrzemięźliwości? W otchłani
zamieszkałem zamiast w raju przez spożycie pokarmu zdobyłem dla
siebie śmierć i pozbawiony jestem Bożej Chwały oraz życia, lecz
przyjmij mnie pokutującego, Panie, jako miłosierny i Przyjaciel
człowieka, ze względu na wielkie Twoje miłosierdzie.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Zobacz mój smutek i ból, niezmierzone mnóstwo grzechów, duszy
mojej zło i oszustwo, zrozum głos zrozpaczonego i osądzonego, daj
mi, Panie, ducha skruszonego i pokorne serce, daj mi źródło łez i
przebaczenie licznych grzechów, ze względu na wielkie Twoje
miłosierdzie.

Stichos: Od straży porannej do nocy, od straży porannej niech Izrael
ma nadzieję w Panu.

Boże, który chcesz zbawienia dla wszystkich ludzi, wejrzyj i usłysz
modlitwę moją, nie odrzucaj moich łez jako marności, któż bowiem
przyjdzie do Ciebie płacząc i nie będzie zbawiony? Któż nie
zawoła gorąco do Ciebie i nie będzie usłyszany? O, Władco! Szybko
przybądź na zbawienie wszystkich modlących się do Ciebie, jako w
miłości wyznawany.

Także z Menei stichery ku czci świętego. Jeśli nie ma Menei, inne
stichery ku czci świętego i wielkiego Jana Poprzednika, ton 6:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Mnie, zbłąkanego w drodze życia nie odrzuć, Poprzedniku Zbawcy,
podnoszę bowiem ku Tobie oczy miłosiernie i stawiam na opoce pokuty
stopy duszy mojej, pokaż mi prawą drogę, abym nią kroczył,
prowadzącą do bramy zbawienia, i nie odrzucaj jęków cierpiącego
serca mego, największy ze wszystkich zrodzonych.

Stichos: Chwalcie Pana wszystkie narody, wysławiajcie Go wszyscy
ludzie.

Chrzcicielu i Poprzedniku Zbawcy, bądź mi pomocnikiem,
błogosławiony, leżącemu w bagnie zamysłów nieczystych, podaj mi
dłoń, która dotykała niezniszczalnej głowy, umocnij mnie, abym
mężnie czynił pokutę, którą głosiłeś i znalazł się w
królestwie, o którym pierwszy nauczałeś, uczyń godnym mnie,
sługę Twego.

Stichos: Albowiem miłosierdzie Jego umocnione jest nad nami, i prawda
Pańska trwa na wieki.

Ty, który zrodzeniem Twoim rozwiązałeś niepłodność matki i
niemotę ojca, rozwiąż niepłodność bezdzietnego serca mego, całe
milczenie duszy zabierz szybko, będąc głosem Słowa ogłaszającym
pokutę, którą spełniać zawsze uczyń mnie godnym, chociaż z
lenistwa oddaliłem się od Boga, Chrystusa Chrzcicielu.

Chwała, i teraz. Teotokion: Otchłań przyjaźni Twojej do człowieka
i głębię łaskawości Twojej, niewypowiedzianą szczodrobliwość
łaskawości okaż, najczystsza Dziewico, na mnie, nieszczęsnym, utul
pastwisko grzechów dając cnotę i zachowaj nieskalane ciało z
duszą, albowiem Zbawcę zrodziłaś.

Także: Pogodna Światłości. Prokimenon dnia. Pozwól, Panie, w
wieczór ten.

Na stichownie stichery pokutne, ton 6:

W budzącym bojaźń przyjściu Twoim, Chryste, obyśmy nie
usłyszeli: „Nie znam was”, nadzieję bowiem w Tobie
złożyliśmy, Zbawco, chociaż i nie zachowaliśmy Twoich nakazów z
beztroski naszej, lecz oszczędź dusze nasze, modlimy się.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Pokuty nie zdobyłem, ani też łez, przeto błagam Ciebie, Chryste
Boże, przed końcem życia nawróć mnie i daj mi rozrzewnienie, abym
wybawił się z mąk.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Cierpiętnicy męczennicy, niebios obywatele, na ziemi
ucierpieli, liczne przecierpiawszy męki, ich modlitwami i
błaganiami, Panie, wszystkich nas zachowaj.

Chwała, i teraz. Teotokion: Nikt przybiegający do Ciebie zawstydzony
od Ciebie nie odchodzi, przeczysta Bogurodzico Dziewico, lecz prosi o
łaskę i otrzymuje dary ku pożytkowi próśb.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W PONIEDZIAŁEK NA POWIECZERZU,

Kanon do Najświętszej Bogurodzicy. Ton 6.

Pieśń 1

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, wołał: Bogu zwycięską
pieśń śpiewajmy.

Pochylony pod mnóstwem pokus i okropnych czynów, szyję duchową i
cielesną skłaniam przed Tobą, Czysta, i wołam do Ciebie gorliwie:
Ty mnie nawróć!

O, nieskalana Dziewico, mocna pomocy wiernych i nadziejo chrześcijan!
Ty mnie wyzwól z cielesnych rozkoszy i żądz walczących ze mną.

Chwała. Przewodniczko będących w ciemności, która zrodziłaś
Światłość duchową, Przeczysta, oświeć moją duszę i rozum
uświęć, rozpędzając żądz i grzechów ciemność.

I teraz. Rozpędź ciemności mojej duszy, omroczonej napaściami
nieprzyzwoitych zamysłów, Bogurodzico Władczyni, światłością
świętych przykazań wcielonego w Ciebie Boga.

Pieśń 3

Hirmos: Nie ma świętego jako Ty, Panie Boże mój, któryś
podniósł róg wiernych Twych, Łaskawy, i umocniłeś nas na opoce
wyznania Twego.

W Tobie, Czysta i Przeczysta, mam nadzieję, obym nie odpadł od
ufności Tobie jako Matce Przyjaciela człowieka, Boga miłosiernego,
z wrażych sieci wybaw mnie.

Mario, Matko Boża, zbawienia Bramo, przez którą przejdzie jedyny
wszystkich Stwórca, pokuty teraz Boże bramy otwórz mi, Przeczysta.

Chwała. Bądź mi przystanią i strażniczką, Czysta, okropnymi
falami żądz atakowanemu zawsze w morzu życia, jedyna zawsze
Dziewico.

I teraz. Mario, Matko Boża, oświeć duszę moją, omroczoną
okropnie licznymi grzechami i strzałami Złego zranioną, i
osłabłą.

Pieśń 4

Hirmos: Chrystus moją mocą, Bóg i Pan, śpiewa i głosi Boży
Kościół, i z czystym sercem weseli się w Panu.

Moc moja i ucieczka, Przeczysta, mur obronny nie do zdobycia i ku Bogu
Orędowniczka, z wiecznego płomienia i gehenny wyzwól mnie.

Mario najczystsza, falę żądz mego rozumu i pokus bóle rozpędź,
któraś zrodziła Źródło beznamiętności, Matko zawsze Dziewico.

Chwała. Czysta i Nieskalana, która byłaś mieszkaniem czystości,
ogarniającym wcielenie Boże, moje skalanie duszy i nieczystość
zniszcz.

I teraz. Jedyną Przeczystą, jedyną Nieskalaną błagam Ciebie,
Dziewico, skalany żądzami rozkoszy i mający duszę zbrukaną,
oczyść mnie modlitwami Twoimi.

Pieśń 5

Hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie,
Słowo Boże, prawdziwego Boga, i wołam z ciemności grzechu.

Skalany zamysłem i zbrukany licznymi upadkami, Matko Boża, modlę
się do Ciebie jedyna Nieskalana, ulituj się i wybaw mnie
orędownictwem Twoim.

Bożym jaśnieniem Twoim, Łaskawco, oświeć duszę moją skalaną
rozkoszami i skieruj na ścieżki zbawienia, jedyna która zrodziłaś
Chrystusa Zbawcę.

Chwała. Więzy grzechu mego rozerwij Twoim orędownictwem i
wspomożeniem, Dziewico, radością Bożej ciszy napełnij
nieszczęsną duszę moją i wybaw z ciemności.

I teraz. Ciebie jedyną jako Bożą ucieczkę teraz zdobywszy,
Łaskawa, wołam do Ciebie i z wiarą przypadam: Ty bądź mi
wspomożeniem i opieką zbawienia, Władczyni świata, i wybaw mnie.

Pieśń 6

Hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Winny grzechów i okrutnie zraniony, nieszczęsny, do Ciebie
przybiegam, miłosierna Matko Boża, modląc się: Zniszcz napaści
grzechów moich.

Bramo łaski, otwierająca wiernym bramę niebios, pokuty bramę
świetlistą otwórz mi, Władczyni, i wyzwól z bram śmierci.

Chwała. Pochylonego pod atakami wrogich żądz umocnij, Matko Boża,
która zrodziłaś Źródło beznamiętności, ku Tobie bowiem
przybiegłem, pocieszycielce mojej nieszczęsnej duszy.

I teraz. Wejrzyj, Władczyni, na mnie pokornego i wbrew nadziei zbaw
mnie, Ty bowiem jesteś nadzieją i opieką moją, życiem i
światłością serca mego, Bogurodzico, i umocnieniem.

Także: Panie, zmiłuj się, trzy razy. Chwała, i teraz.

Katyzma poetycka, ton 6:

Twierdzą dla pozbawionych pomocy, Ty zaiste jesteś, najświętsza
Dziewico Matko, przeto pokorni przez Ciebie wywyższamy się, Ty
bowiem jesteś wszystkich opieką i przed Bogiem Orędowniczką.

Pieśń 7

Hirmos: Anioł uczynił piec rosę rodzącym dla sprawiedliwych
młodzieńców, Chaldejczyków zaś spalał z woli Bożej,
przekonując prześladowcę do zawołania: Błogosławiony jesteś,
Boże ojców naszych.

Zawsze mamy Ciebie jako oczyszczenie przez Bogiem, Nieskalana, przeto
wyproś dla wszystkich wybawienie ze strasznych mąk, Przeczysta,
którzy zaiste wyznajemy Ciebie jako Bogurodzicę.

Mnie, ogarniętego lenistwem podnieś ku czynieniu woli Bożej,
Przeczysta, umacniając mnie przeciwko wrogom zawsze okropnie mnie
atakującym i oszukującym wrogimi zamysłami.

Chwała. Nie zostaw mnie, Dziewico, abym zginął, ani też abym był
pokarmem dla zawsze pragnącego mojej zguby węża okrutnego, lecz daj
mi Twoje obfite miłosierdzie.

I teraz. Nie przestawaj modlić się do Przyjaciela człowieka Boga
naszego, Nieskalana, abyśmy otrzymali doskonałe przebaczenie,
Czysta, i przygotowane niebieskie dobra, i niezmienną radość.

Pieśń 8

Hirmos: Z płomienia sprawiedliwym rosę wytoczyłeś i ofiarę
sprawiedliwego wodą spaliłeś, wszystko bowiem czynisz, Chryste, co
tylko zechcesz, Ciebie wywyższamy na wieki.

Jak przez zrodzenie Twoje, Najczystsza, dobrych dzieł okaż płodnym
niepłodne serce moje, Boga ubłagawszy.

Modlitwę zanieść Bogu, Dziewico, aby zbawił dusze nasze, Łaski
Pełna, i wybaw nas z żądz oraz z wszelkich pokus biesów.

Chwała. Do Twojej opieki przybiegam, Nieskalana, i orędowniczkę
życia mego teraz przedstawiam, wybaw mnie, Dziewico, z Sądu
budzącego bojaźń, doświadczenia i ognia wiecznego.

I teraz. Zachwianą przez złość wroga duszę moją umocnij,
Dziewico czysta, wyrwij mnie z ognistej męki i boleściwego losu
kozłów.

Pieśń 9

Hirmos: Boga ludzie nie mogą widzieć, na Niego nie śmieją patrzeć
zastępy aniołów. Przez Ciebie, Najczystsza, objawiło się ludziom
Słowo wcielone, które wywyższając z wojskami niebios Ciebie
wysławiamy.

Fala żądz trwoży mnie i pogrąża w rozkoszach, Dziewico
nieskalana, która zrodziłaś Sternika Chrystusa, wyciągnij do mnie
pomocną dłoń i wybaw mnie, jedyne wybawienie dla wielbiących
Ciebie z wiarą.

Pałacu i tronie Króla, Góro Boża i grodzie wybrany, Raju Słońca,
Obłoku najjaśniejszy, oświeć duszę moją rozpędzając obłok
licznych moich grzechów, Łaski Pełna.

Chwała. Czysta Dziewico, otoczona radością przez Boga, Bramo
święta, otwórz bramę mej duszy, zamykając wejście grzechu, aby
nie pochwyciła mnie ręka oszusta, ciągnąca okropnie ku zgubie i
strasznej męce.

I teraz. Duszo, powstań i czuwaj w modlitwach odpędzając sen
zniechęcenia, odważną wspomożycielkę zawsze mając, czystą
Matkę Bożą, najszczodrobliwszą.

Także: Zaprawdę godne to jest, Trisagion. Po: Ojcze nasz, troparion,
ciąg dalszy jak zwykle i rozesłanie.

WE WTOREK RANO,

po pierwszej recytacji Psałterza katyzmy poetyckie pokutne, ton 6:

Myślę o dniu budzącym bojaźń i płaczę nad złymi mymi czynami,
jak bowiem odpowiem nieśmiertelnemu Królowi? Z jaką odwagą
spojrzę na Sędziego, ja marnotrawny? Łaskawy Ojcze, Synu
Jednorodzony i Duchu Święty, zmiłuj się nade mną.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

W dolinie płaczu, na miejscu, które wyznaczyłeś, gdy zasiądziesz,
aby sprawować sprawiedliwy Sąd, o Miłosierny, nie oskarżaj moich
ukrytych czynów, ani nie zawstydź mnie przed aniołami, lecz
oszczędź mnie, Boże, i zmiłuj się nade mną.

Chwała, i teraz. Teotokion: Bramy miłosierdzia otwórz nam,
błogosławiona Bogurodzico, abyśmy ufając Tobie nie zginęli, ale
przez Ciebie zostali wybawieni z niedoli, Ty jesteś bowiem zbawieniem
rodu chrześcijańskiego.

Po drugiej recytacji Psałterza katyzmy poetyckie, ton 6:

Duszo moja, całkowicie zniechęcona pracujesz dla grzechu i cała
chorujesz, a nie przychodzisz do Lekarza, odejdź daleko od zła,
które uczyniłaś i zawołaj do Zbawcy, mówiąc: Nadziejo
pozbawionych nadziei, Życie zrozpaczonych, Zbawco, podnieś i zbaw
mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Daj mi czuwanie mądrych dziewic, Panie, i duszy mojej lampę oświeć
olejem łask Twoich, abym śpiewał Tobie pieśń aniołów: Alleluja.

Cierpień wysiłek przecierpieli święci i oznaki czci zwycięstwa od
Ciebie przyjęli, zniszczywszy zamysły nieprawych i otrzymali korony
niezniszczalne, przeto ze względu na nich, Boże, bądź ubłagany i
daj nam wielkie miłosierdzie.

Chwała, i teraz. Teotokion: Nadziejo świata, łaskawa Bogurodzico
Dziewico, Twoje i jedyne budzące bojaźń orędownictwo błagamy:
Ulituj się nad ludem bez pomocy, ubłagaj miłosiernego Boga, aby
dusze nasze wybawił z wszelkiej kary, jedyna Błogosławiona.

Po trzeciej recytacji Psałterza katyzmy poetyckie, ton 6:

Prosomion: Odłożywszy.

Drogi życia okazałeś ludziom, Janie, wołając: „Poprawcie serca
wasze przed Panem”, wybaw wielce grzeszną moją duszę, do
rozrzewnienia doprowadź okamieniałą myśl i wybaw z przyszłej
męki Twoimi modlitwami, Poprzedniku Zbawcy.

Burza żądz i okrutne fale grzechów topią mnie w głębiach
rozpaczy, Słowo, lecz wyciągnij do mnie władczą Twoją prawicę i
wybaw mnie jak Piotra, świętymi modlitwami Poprzednika Twego, z
głębi okropnych nieprawości moich.

Chwała, i teraz. Teotokion: Ty, która przed wiekami z Ojca bez matki
zrodzonego Syna i Słowo Boże w czasach ostatecznych zrodziłaś
wcielonego w czyste łono Twoje bez mężczyzny, Rodzicielko Boga,
módl się do Niego, aby dał nam przebaczenie grzechów przed
końcem.

Kanon pokutny do Pana naszego Jezusa Chrystusa i świętych
męczenników.

Poemat kir Józefa. Ton 6:

Pieśń 1

Hirmos: Wspomożyciel i obrońca stał się moim zbawieniem, to mój
Bóg i wysławię Go, Bóg Ojca mego i wywyższę Go, chwalebnie
bowiem się wysławił.

Zbawicielu mój Jezu, jak wybawiłeś z licznych grzechów
nierządnicę, która niegdyś dobrze pokutowała, modlę się do
Ciebie, abyś jako miłosierny wybawił mnie z niezliczonego zła
mego.

Pływając w marnościach zamysłów życia, Jezu, w tej okropnej
głębi, w topiel wpadłem okropną, z której wybawiwszy zbaw mnie.

Męczennikom: Mężnych cierpiętników, którzy zniszczyli wroga i
cierpliwie cierpiąc korony zwycięskie otrzymali od Boga, z
radością uczcijmy.

Męczennikom: Głosząc odważnie Boga Słowo, mądrzy, złych
oratorów zwyciężyliście i przyjąwszy wszelkie rodzaje ran wielce
wysławiliście się.

Teotokion: Okazałaś się bramą Życia, śmierci bramy zamknąwszy
zrodzeniem Twoim, Czysta, okazałaś się ziemią wybraną, przez
którą z ziemi na niebiosa wstąpiła ludzka natura.

Inny kanon do świętego i wielkiego Jana Poprzednika. Poemat Józefa.
Ton 6:

Hirmos: Zmysłowy faraon zatopiony został z całym wojskiem, Izrael
zaś przeszedł pośrodku morza, wołając: Panu Bogu naszemu
śpiewamy, albowiem się wysławił.

Anioł Boży Twoje zrodzenie ogłosił ojcu, aniele Boży, z nim i nas
wspomnij, abyśmy w dniu Sądu znaleźli miłosierdzie, święty
Poprzedniku.

Będąc piękną rośliną pustynną, Poprzedniku Chrystusa,
kiełkujące we mnie nieustannie lenistwo z korzeniem wyrwij,
pozwalając mi przynosić owoce pokuty.

Łono bezdzietne Ciebie sławnie rodzi jako owoc, obficie owocującymi
okazując serca przedtem niepłodne, przeto z wiarą wołam do Ciebie:
Chrzcicielu, niepłodne moje zamysły wyrwij.

Teotokion: Oszustwem nieustannie wróg Zły mnie łowi, z tych łowów
wyrwij mnie, Nieskalana, i skieruj, Bogurodzico, do pełnienia Bożej
woli Władcy.

Pieśń 3

Inny hirmos: Umocnij, Panie, na opoce przykazań Twoich wahające się
moje serce, albowiem Ty jeden Święty jesteś i Pan.

Miłosiernym Twoim okiem wejrzyj na mnie, gdy stanę przed Tobą i
będę sądzony, jedyny łaskawco, Panie.

Wzdychającego z głębi duszy przyjmij mnie, jak celnika, i pokutę
mi daj, Zbawco, wybawiającą mnie z wszelkiego grzechu.

Męczennikom: Strumieniami najświętszej waszej krwi, święci,
powstrzymaliście ohydną krew, składaną niegdyś biesom w
pogańskich chramach.

Męczennikom: Duchem Najświętszym umacniani święci zniszczyli
bożków zguby, wszystkich umacniając w wierze.

Teotokion: Poczęłaś trzymającego cały świat, Najświętsza,
przeto modlę się do Ciebie: Wybaw mnie z wszelkiej ogarniającej
mnie udręki.

Inny kanon.

Hirmos: Na twardej opoce wiary Twojej zamysły utwierdziwszy duszy
mojej, umocnij, Panie, Ciebie bowiem mam, Dobry, jako ucieczkę i
umocnienie.

Mnie, który zszedłem z drogi, daj teraz nawrócenie i wyciągnij do
mnie rękę, błogosławiony Poprzedniku, ciągle pływającemu w
otchłani okropieństw.

Żyję w lenistwie i porąbanie zbliża się, Twoimi modlitwami daj mi
powstanie, zawsze sławny Poprzedniku, abym nie został jako
bezpłodny odesłany w ogień wieczny.

Dzień budzący bojaźń przy drzwiach, a ja obciążony jestem
okropnymi ciężarami, z których wyzwól mnie Pański Chrzcicielu,
czystymi Twoimi modlitwami.

Teotokion: Byłaś tronem Bożym, Bogurodzico, na którym zasiadł
cieleśnie Chrystus, z pierwszego upadku podniósł ludzi, głosami
radosnymi śpiewających Tobie.

Pieśń 4

Hirmos: Usłyszał prorok o przyjściu Twoim, Panie, i uląkł się,
że Ty chcesz urodzić się z Dziewicy i objawić się ludziom, i
powiedział: Usłyszałem wieść od Ciebie i uląkłem się, chwała
mocy Twojej, Panie.

Potoki łez daj mi wysuszające żądz moich źródła i obmywające z
wszelkiego bagna grzechu, Szczodry, wielce Miłosierny, i wygaszające
ognia gehenny wieczny płomień niegasnący.

Nieustannie drażnię strupy duszy mojej umiłowaniem rozkoszy i
pozostaję niewyleczony, sam nie chcąc powrócić do rozwagi, kimże
będę? Cóż uczynię? Chryste szczodry, uleczywszy zbaw mnie.

Męczennikom: Sterowani przez Boga zawsze błogosławieni męczennicy
z wiarą przepłynęli burzliwą głębię i osiągnęli ciszę
przystani królestwa niebieskiego.

Męczennikom: Oświeciciele pobożności, światła prawdy,
światłością wysiłków waszych zniszczyliście pełną smutku
ciemność bezbożnictwa, a zorzami cudów męczennicy rozpędzają
mgłę żądz.

Teotokion: Siedmioramiennym świecznikiem noszącym ogień Boga
nazwał Ciebie, Dziewico, dawno temu prorok, przewidziawszy światło
w ciemności niewiedzy, przeto wołam do Ciebie, Nieskalana: Oświeć
mnie, modlę się.

Inny kanon.

Hirmos: Usłyszałem wieść od Ciebie i uląkłem się, poznałem
dzieła Twoje i przeraziłem się, chwała mocy Twojej, Panie.

Ulecz zranione na zbójeckich drogach serce moje, błagam Ciebie
Poprzedniku, skutecznym uzdrowieniem Twymi modlitwami Bożymi.

Usuń grzech żyjący jeszcze w duszy mojej, Poprzedniku, i podnieś
mnie teraz, upadającego w rozkoszach.

Przystanią okazałeś się dla nas, pogrążających się w głębi
życiowej burzy, i doprowadź wszystkich do przystani ciszy.

Teotokion: Obyś nie osądził mnie, Panie, według czynów moich, ale
bądź dla mnie miłosiernym, Szczodry, błaga Ciebie o to z
Chrzcicielem Rodzicielka Twoja.

Pieśń 5

Hirmos: Czuwającego w nocy oświeć mnie, proszę, Przyjacielu
człowieka, kieruj mnie ku Twoim nakazom i naucz mnie, Zbawco,
pełnić wolę Twoją.

Oto ukryłem talent Twój, Chryste, leniwy sługa Twój, o
zniweczyłem wszystko złymi żądzami, oto ja, przeto nie posyłaj
mnie w ogień.

Twoim synem będąc z łaski, łaskawy Chryste, zniewolony zostałem
przez wroga i oddaliłem się od Ciebie żyjąc nierządnie, przeto
nawróciwszy mnie zbaw.

Męczennikom: Męczennicy stali przed sądem tarczę wiary nosząc,
przeto strzałami oszukańczymi nie mógł ich zranić okropny
odstępca.

Męczennikom: Mając zabijane ciała męczennicy zabili wszystkie
wraże podstępy i przeszli do życia niezmiennego w radości
przyjąwszy korony zwycięstwa.

Teotokion: Bramo nieprzebyta, otwórz mi bramy prawdziwej pokuty,
błagam Ciebie, i pokaż mi ścieżki pokuty, Czysta, wszystkich
Nauczycielko.

Inny kanon.

Hirmos: Do Ciebie od poranku zwracam się, który ze względu na
miłosierdzie siebie wyniszczyłeś i niecierpiętliwy cierpiałeś,
Słowo Boże, daj mi pokój upadłemu, Przyjacielu człowieka.

Świątynią byłaś Bożej Trójcy i w świątyni Twojej świętej
zgromadzeni z wiarą gorącą modlimy się do Ciebie, Poprzedniku:
Wybaw nas z pokus i kłopotów, Chwalebny.

Wszelkiej cnoty pozbawił mnie mój rozum, Ciebie, który w życiu
chodziłeś prawdziwą drogą, Błogosławiony, błagam teraz: Oddaj
mnie Bogu wszystkich, czyniąc mnie lepszym przez wspaniałe dary.

Ty, który zanurzyłeś w strumieniach Jordanu Otchłań
miłosierdzia, Proroku, strumienie żądz moich modlitwami Twoimi
wysusz teraz, źródła łez dając mi.

Teotokion: Przyozdobiona Bożymi promieniami, Dziewico, zrodziłaś
pięknego cnotą, módl się zawsze do Niego, aby wybawił nas ze
zniszczenia, którzy z wiarą i miłością Ciebie sławimy.

Pieśń 6

Hirmos: Z całego mego serca wezwałem ku miłosiernemu Bogu i
usłyszał mnie z otchłani Hadesu, i wyprowadził życie moje ze
zniszczenia.

Nie okaż mnie radością biesów w dniu budzącym bojaźń, Chryste
Jezusie, abym nie usłyszał wtedy głosu posyłającego mnie w ogień
gehenny.

Pogrążył mnie w głębi grzechów wróg sprawiedliwych, przybiegam
teraz do głębi Twoich zmiłowań, Jezu, ku przystani życia skieruj
mnie teraz.

Męczennikom: Pługiem licznych cierpień odnowiwszy duchową bruzdę
mądrzy Bożym nasieniem wiary męczennicy obfity kłos męki jawnie
przynieśli.

Męczennikom: Ranami zraniliście was raniącego, pobożni rycerze,
przeto przeszliście do życia i uleczacie teraz ludzkie cierpienia.

Teotokion: Okazałaś się świątynią Boga, Nieskalana, w której
zamieszkał Święty ludzką naturę przebóstwiwszy i uczynił z
wiernych sobie świątynie.

Inny kanon.

Hirmos: Otchłań grzechów w końcu otoczyła mnie i nie mogę
znieść ataku fal, i jak Jonasz wołam do Ciebie Władcy: Ze
zniszczenia mnie wyprowadź.

Jak odrośl z korzenia wyrosłeś, Proroku, i serca niepłodne
wszelką pobożnością okazałeś płodnymi ku chwale Boga.

Skrusz szybko Złego pod nogami naszymi i skieruj duchowe stopy nasze
na drogę pokoju, orędownictwem Twoim, Poprzedniku.

Ogrodź prawdą owczarnię Twoją, Proroku, wybawiając nas z
wszelkich ataków biesowskich i wiecznej męki.

Teotokion: Pieśń dziękczynną przynosimy teraz Tobie, Dziewico,
będą przez Ciebie, Czysta, wybawionymi z dawnej klątwy, Ty bowiem
zrodziłaś wszelkie błogosławieństwo.

Pieśń 7

Hirmos: Zgrzeszyliśmy, nieprawie żyliśmy, niesprawiedliwie
postępowaliśmy przed Tobą, nie zachowaliśmy, nie wypełnialiśmy
tego, co nam przykazałeś, lecz nie odrzucaj nas do końca, ojców
Boże.

Patrzę na niezmierzone Twoje miłosierdzie, niezmiernie grzeszący,
znam Twoje miłosierdzie, znam wielką cierpliwość i dobroć, pokuty
daj mi owoce, szczodry Chryste, i zbaw mnie.

Ulecz serca mego nieuleczone żądze, Szczodry, daj odciążenie
grzechów moich, ciężkiemu brzemieniu ulżyj, abym w rozrzewnieniu
zawsze sławił Ciebie, ojców Boga.

Męczennikom: Wiązani, ścinani i spalani przez materialny ogień,
lwom wydawani na pożarcie i rozciągani na kołach, nie wyrzekli się
Ciebie, Boga żywego naszego, święci i Boży cierpiętnicy.

Męczennikom: Oddzielani byliście od ciał, ale nie oddzieleni od
Boga okazaliście się męczennicy ze względu na zjednoczenie z
Bogiem, sami z nami niezniszczalnie zjednoczeni, do którego zawsze
módlcie się, aby wybawił nas z wszelkich kłopotów.

Teotokion: Wydałaś bez nasienia, którego Ojciec zrodził
niezniszczalnie, pozostałaś po zrodzeniu Dziewicą, jak i przed
zrodzeniem, przeto błogosławiona jesteś i wysławiana nieustannie,
Przeczysta, jako Matka Boga.

Inny kanon.

Hirmos: Dzieci w Babilonie płomienia pieca nie ulękły się, lecz w
płomienie wrzucani zraszani śpiewali: Błogosławiony jesteś, Panie
Boże ojców naszych.

Głosem będąc Słowa, teraz głosy nasze przyjmij, Chrzcicielu, i
wybaw lud Twój z cierpień, biedy, licznych kłopotów i wiecznej
męki.

Ręką wskazałeś, Proroku, Baranka Bożego, który wziął grzechy
świata, do którego zawsze módl się, aby zabrał moje okropne
grzechy i uczynił mnie godnym życia.

Duszo moja, czuwaj i zawołaj, porzuciwszy omroczenie nieprzystojnych
czynów, ulituj się nade mną, Jezu, dla modlitw Chrzciciela, i
wyrwij mnie z bagna czynów moich.

Teotokion: Zrodziłaś, Czysta, przed którym stoją z drżeniem
niebieskie zastępy, który połączył się z ludźmi z łaskawości,
do którego gorliwie módl się, aby ulitował się nad sługami
Twoimi.

Pieśń 8

Hirmos: Którego niebieskie zastępy sławią i drżą przed Nim
Cherubini, i Serafini, wszystko, co oddycha, i całe stworzenie niech
opiewa, błogosławi i wywyższa na wszystkie wieki.

Spoglądam na wielkie miłosierdzie zmiłowań Twoich, Chryste, jak
Dawid, zgrzeszywszy bardziej od niego, i wołam z nim: Jedyny
miłosierny, szybko zmiłuj się nade mną.

Błagam Ciebie o koniec łagodny, dla złych czynów moich, nie jestem
bowiem gorliwy, mając serce zatwardziałe: Ulituj się nade mną,
Boże Słowo.

Męczennikom: Jako wybrane i nieskalane ofiary dla Tego, który za nas
ofiarował siebie, Jednorodzone Słowo dobrowolnie złożone,
wszystkie ofiary demonom cierpiętnicy zniszczyli.

Męczennikom: Żyły mając przecinane, zęby wydarte z korzeniami,
odcięte ręce, zmiażdżone członki i wszelkie inne udręki
przecierpieliście męczennicy, opiewając Chrystusa, jedynego
wytyczającego wielką walkę.

Teotokion: Dziecię nam zrodziłaś, Starodawnego, który nowe na
ziemi ścieżki okazał i zniszczałą naturę odnowił, Oblubienico
Dziewico błogosławiona.

Inny kanon.

Hirmos: Za prawa ojców błogosławieni młodzieńcy w Babilonie
narażając się na niebezpieczeństwo króla opluli rozkazy
szaleńcze i połączeni nie zostali spaleni ogniem, Władcy Bogu
godną śpiewając pieśń: Panu śpiewajcie dzieła i wywyższajcie
Go na wszystkie wieki.

Nad Słowo chrzczone widziałeś zstępującego w postaci gołębicy
Ducha Świętego i głos Ojca stałeś się godnym słyszeć,
Błogosławiony: „Ten jest Syn mój współtronujący, którego
opiewa całe stworzenie”: Panu śpiewajcie dzieła i wywyższajcie
na wszystkie wieki.

Ogniem Twoich modlitw, Proroku, cierniowe żądze zmysłów moich spal
i wygasły świecznik serca mego znowu zapal, abym jawnie patrząc
opiewał Stwórcę Światłości: Panu śpiewajcie dzieła i
wywyższajcie na wszystkie wieki.

Teotokion: Zachowaj mój rozum w pokorze, Dziewico Łaski Pełna,
która zrodzeniem Twoim skruszyłaś pychę demonów i podnieś mnie z
gnojowiska żądz, mnie spragnionego nasyć łaską Twoją,
śpiewającego: Panu śpiewajcie dzieła i wywyższajcie na wszystkie
wieki.

Także śpiewamy Pieśń Bogurodzicy: Uwielbia dusza moja Pana, i
pokłony.

Pieśń 9

Hirmos: Niewypowiedziane zrodzenie z poczęcia bez nasienia,
niezniszczalny owoc Matki nie znającej męża, zrodzenie bowiem Boga
odnawia naturę. Przeto wszystkie pokolenia Ciebie, jako Bożą
Niewiastę-Matkę, prawowiernie wywyższają.

Jezusie Przyjacielu człowieka, który jedyny niemoc naszą znasz, w
nią bowiem przyoblokłeś się z miłosierdzia chcąc ją oczyścić,
przeto złe skalanie i zgniliznę złości moich oczyść, i zbaw
mnie.

Jak nierządnica łzy przynoszę Tobie, Przyjacielu człowieka, jak
celnik jęcząc wołam do Ciebie: „Oczyść i zbaw mnie”, jak
Kananejka wołam” „Zmiłuj się nade mną”, jak Piotra
pokutującego i mnie uczyń godnym przebaczenia.

Męczennikom: Ciałem opletliście bezcielesnego władcę świata,
wysiłkami cierpień waszych zrzuciliście go i korony zwycięstwa
godnie przyjęliście, przeto modlicie się gorliwie za wszystkich z
wiarą wysławiających was, święci.

Męczennikom: Uświęciłeś ziemią świętą krwią świętych
Twoich, Panie, i ich najświętsze dusze z duchowymi mocami świętymi
połączyłeś, zawsze przez nich uświęcasz z wiarą prawdziwą
Ciebie uświęcających.

Teotokion: Słowo Tobie przynosimy archanioła, Najczystsza,
Błogosławiona „Raduj się”, która pomieściłaś Boga
nieogarnionego: Raduj się, klątwy odpuszczenie i błogosławieństwa
wprowadzenie. Raduj się, jedyna rajską bramę otwierająca.

Inny kanon.

Hirmos: Przyjdźcie wierni, nasyćmy się gościnnością Pana, i
nieśmiertelną ucztą w Wieczerniku, podnieśmy w górę nasz umysł,
Słowo przyszło tutaj, dowiedzieliśmy się o tym od Słowa, które
wywyższamy.

Ulecz mój rozum, rozkoszami życiowymi okropnie zraniony, i utul
silnie atakującą mnie burzę, pokaż mi prawe drogi pokuty, Pański
Poprzedniku.

Widziany byłeś stojący pośrodku Starego i Nowego Przymierza,
pierwszego bowiem sprawiłeś ustanie, Proroku, a drugiego
Światłość wskazałeś, przeto skieruj nasze sumienia ku chodzeniu
ścieżkami Bożymi, abyśmy wybawili się z wiecznej ciemności.

Połączyłeś się z zastępami niebieskimi, znającymi Boże
tajemnice, z którymi módl się do Chrystusa, aby zbawił nas,
będących na ziemi, czczących Ciebie w czcigodnej Twojej świątyni,
Chrzcicielu Janie, Pański Poprzedniku.

Dzień pełen zapalczywości, dzień ciemności dla mających czyny
ciemne, Sąd budzący bojaźń, Chrzcicielu Chrystusa i Poprzedniku,
modlitwami Twoimi wybaw nas wtedy z wszelkiego osądzenia, Ciebie
czczących.

Teotokion: Okazałaś się bardziej świętą od cherubinów,
Dziewico, albowiem Boga zrodziłaś najświętszego, wszystkich nas
uświęć, w słowach świętej wiary w nocy i za dnia Ciebie
uświęcających.

Także: Zaprawdę godne to jest, i pokłon. Ektenia mała,
fotagogikon, zwykłe psalmy i ciąg dalszy.

Na stichownie stichery pokutne, ton 6:

Wróg znalazł mnie obnażonego z cnót, zranił strzałą grzechu,
lecz Ty jako Lekarz dusz i ciał rany duszy mojej ulecz, Boże, i
zmiłuj się.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Strupy mego serca, powstałe z wielu ran ulecz, Zbawco, jako Lekarz
dusz i ciał, dając proszącym przebaczenie grzechów, zawsze dając
mi łzy pokuty i odpuszczenie win, Panie, i zamiłuj się nade mną.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Panie, gdybyśmy nie mieli świętych Twoich
orędowników i dobroci Twojej miłującej nas, jakże śmielibyśmy,
Zbawco, śpiewać Tobie, którego sławią nieustannie aniołowie:
Znawco serc, oszczędź dusze nasze.

Chwała, i teraz. Teotokion: Wielkich darów stałaś się godna,
czysta Dziewico Matko Boża, albowiem zrodziłaś w ciele Jednego z
Trójcy, Chrystusa Dawcę życia, na zbawienie dusz naszych.

Także: Dobrze jest wyznawać. Trisagion. Po: Ojcze nasz, troparion i
ektenia. Także pierwsza godzina, zwykłe psalmy i rozesłanie.

We wtorek na Liturgii Błogosławieństwa. Ton 6:

Stichos: Błogosławieni czyniący pokój, albowiem oni synami Bożymi
będą nazwani.

Pamiętaj o mnie, Boże Zbawco mój, gdy przyjdziesz w królestwie
Twoim, i zbaw mnie jako jedyny Przyjaciel człowieka.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Ty, który przyjąłeś płacz Piotra, przyjmij i moją pokutę,
Chryste, i daj mi grzechów odpuszczenie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Chrzcicielu i Poprzedniku Pana, który głosiłeś ludziom pokutę,
daj mi z całej duszy pokutować, modlę się.

Stichos: Radujcie się i weselcie, albowiem zapłata wasza obfita jest
w niebiosach.

Przecierpiawszy ataki mąk, cierpiętnicy teraz uleczają słabości
ludzi, przeto jesteście błogosławieni.

Chwała. Triadikon: Ty, przez proroków wysławiany Bóg w Trójcy,
prostej i niepomieszanej, zbaw nas modlitwami Poprzednika.

I teraz. Teotokion: Orędowniczko można dla będących w
nieszczęściach, obroń mnie, zniewolonego życiowymi żądzami, i
wybaw mnie, modlę się.

