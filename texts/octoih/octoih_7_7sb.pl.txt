W PIĄTEK WIECZOREM,

do: Panie, wołam do Ciebie, dodajemy stichery ku czci świętych
męczenników, hierarchów i ascetów, ton 7:

Prosomion: Nie zabraniając.

Stichos: Jeśli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Męczennicy ciemności bezbożnictwa rozpędzili, pokazawszy wszystkim
ludziom światłość poznania Boga.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Naukami prawosławnymi, Bożymi zorzami oświeciliście Kościół
Pański, mądrzy pasterze.

Stichos: Od straży porannej do nocy, od straży porannej niech Izrael
ma nadzieję w Panu.

Skruszyliście sieci biesów, zamieszkawszy w nieprzebytych
pustyniach, ojcowie czcigodni.

Inne stichery ku czci męczenników, ton 7:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Zbawco, nie zawstydź mnie, czyniącego dzieła wstydliwe, gdy
przyjdziesz sądzić świat cały.

Stichos: Chwalcie Pana wszystkie narody, wysławiajcie Go wszyscy
ludzie.

Chwała Tobie, Chryste Boże, Apostołów chwało, męczenników
radości, którzy głosili Trójcę jednoistotną.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Święci męczennicy, mężnie walczący i ukoronowani, módlcie się
do Pana, aby zmiłował się nad naszymi duszami.

Chwała, i teraz. Teotokion: Poznana zostałaś jako Matka,
Bogurodzico, i w nadprzyrodzony sposób pozostałaś Dziewicą, co
przewyższa słowa i zrozumienie, cudu zrodzenia Twego język nie
może wypowiedzieć, słowa są bezsilne, Czysta, nieosiągalny jest
bowiem obraz zrodzenia, gdy bowiem zechce Bóg, zwyciężony jest
porządek natury, przeto Ciebie wszyscy znając jako Matkę Bożą,
prosimy Ciebie gorliwie: Módl się o zbawienie dusz naszych.

Także: Pogodna Światłości. Prokimenon dnia.

Na stichownie stichery ku czci męczenników, ton 7:

Nie troszcząc się o wszystko, co ziemskie, święci męczennicy, i
na Sądzie Chrystusa mężnie głosiliście, odpłatę za męki od
Niego przyjęliście, lecz jako mający odwagę, módlcie się do
Niego jako Boga wszechmocnego, aby zbawił dusze nasze,
przybiegających do was, błagamy.

Chwalebni męczennicy, owieczki duchowe, ofiary całopalne, ofiary
przyjemne Bogu, was ziemia nie ukryła, lecz niebo przyjęło,
staliście się współuczestnikami aniołów, z nimi módlcie się,
prosimy was, do łaskawcy i Boga naszego, aby pokój dał światu i
zbawił dusze nasze.

Za zmarłych: Na obraz Twój i podobieństwo stworzyłeś najpierw
człowieka i w raju umieściłeś, aby rządził Twoim stworzeniem,
ale z zawiści diabła oszukany został, skosztował jadu, stał się
przestępcą Twoich przykazań, przeto wróciłeś do ziemi życie
jego, skąd je i wziąłeś, osądziwszy go, Panie, i wyproś pokój.

Za zmarłych: Daj odpoczynek, Zbawco nasz, Dawco życia, braciom
naszym, których zabrałeś z czasu, wołających: Panie, chwała
Tobie.

Chwała, i teraz. Teotokion: Ty, która jedyna Nieogarnionego
przyjęłaś i zrodziłaś wcielonego Boga Słowo, módl się o
zbawienie dusz naszych.

W PIĄTEK NA POWIECZERZU,

Kanon do Najświętszej Bogurodzicy. Ton 7.

Pieśń 1

Hirmos: Na znak Twój na obraz ziemi przemieniła się przedtem łatwo
rozlewająca się natura wody, Panie. Przeto po suchym lądzie
wędrował Izrael śpiewając Tobie pieśń zwycięską.

Stichos: Najświętsza Bogurodzico, wybaw nas.

Władczyni Bogurodzico, tych, którzy w Tobie złożyli nadzieję i do
Ciebie przybiegli, wybaw z nieszczęść i trosk, upadków, wiecznego
płomienia i męki.

Rosą miłosierdzia Twego, Dziewico czysta, wygaś płomień moich
upadków, abym nie ku przyszedł ku pokusie wszelkiego osądzenia i
ognia przyszłego.

Chwała. Zroś mnie, Dziewico, kroplami Twego miłosierdzia, zawsze
wysuszanego przez znój rozkoszy, abym nieustannie sławił z Ciebie
zrodzonego Boga i Zbawcę naszego.

I teraz. Wodą Twojej modlitwy napełnij duszę moją, Dziewico,
rozpaloną smutnym znojem, abym owoce Bożej radości przyniósł z
Ciebie zrodzonemu.

Pieśń 3

Hirmos: Na początku niebiosa wszechwładnym Słowem Twoim
umocniłeś, Panie, Zbawco, wszystko uczyniłeś, i Bożym Duchem
dałeś im całą ich moc, umocnij mnie na trwałej opoce wyznania
Twego.

Błagam Ciebie, Dziewico, zbawienie duszy mojej, oczyszczenie daj i
łaskę darmo daną, jako mocna i łaskawa, i jako przyjazna ludziom
Dziewica, uczyń nas godnymi życia niezniszczalnego.

Prawdziwe wybawienie i orędowniczkę świata, która zrodziłaś
Stworzyciela, czysta Dziewico, wybaw z nieszczęść śpiewających
Tobie z wiarą, z pokus życiowych i wiecznego osądzenia.

Chwała. Modlimy się gorliwie do zmiłowań Twoich, Dziewico, nie
pogardzaj sługami pokornymi, lecz jako łaskawa wejrzyj miłosiernym
Twoim okiem i wybaw nas z udręki diabła.

I teraz. Teraz ogrom smutku ogarnął mnie, Dziewico, moc moja cała
osłabła i cały leżę na ziemi, lecz z duszy wołam do Ciebie: Ty
podnieś mnie znowu i pocieszeniem Twoim umocnij.

Pieśń 4

Hirmos: Łona Ojca nie porzuciłeś i zstąpiłeś na ziemię, Chryste
Boże, usłyszałem o tajemnicy Opatrzności Twojej i wysławiłem
Cię, jedyny Przyjacielu człowieka.

Matko Boża, wybaw mnie ze zniszczenia i oszukańczej udręki węża,
zawsze chodzącego wokół mnie i szkodzącego stopom moim.

Duchowa Bramo życia, otwórz mi bramy pokuty, bowiem teraz
zbliżyłem się do bram rozpaczy, nieszczęsny, przez liczne grzechy.

Chwała. Brud żądz i rozkoszy dobrze strząśnij miłosierdziem
Twoim, Najświętsza, okaż mnie czystym i przyoblecz w świetlistą
szatę łaski.

I teraz. Skalanie duszy i nieczystość ciała mego oczyściwszy,
Czysta, łaskawymi modlitwami Twoimi okaż mnie czystym, zawsze
śpiewającego Tobie i sławiącego.

Pieśń 5

Hirmos: Noc nie jest światłością dla niewiernych, Chryste, dla
wiernych zaś jest oświeceniem w słodyczy słów Twoich, przeto dla
Ciebie czuwam od poranku i opiewam Twoje Bóstwo.

Módl się do najłaskawszego Słowa, Dziewico nieskalana, aby nas
zbawił, bowiem Ciebie zdobyliśmy jako wspomożycielkę i w troskach
mocną pomoc.

Nie wydawaj mnie wrogom, Czysta, którzy szukają mojej zguby z powodu
grzechów moich, lecz miłosierdziem Twoim wyrwij mnie z ich zakusów.

Chwała. Znając Ciebie jako Boga wszystkich i Stwórcę wszystkich,
Chryste, w Tobie jedynym złożyliśmy nadzieję naszego zbawienia,
który dla nas wcieliłeś się.

I teraz. Raduj się, obłoku czysty, toczący wodę żywą. Raduj
się, Dziewico, męczenników umocnienie i apostołów. Raduj się,
czcigodna Chwało, Nieskalana.

Pieśń 6

Hirmos: Pływając w poszumie życiowych trosk, pogrążany przez
grzechy ze mną podróżujące i będąc rzucony bestii niszczącej
dusze, jak Jonasz wołam do Ciebie, Chryste: Uratuj mnie ze
śmiertelnej głębi.

Wspaniałość i piękno cnoty, które miałem przez chrzest,
zgubiłem, Władczyni, czyniąc rzeczy nieprzystojne, Ty zaś gorącym
Twoim orędownictwem daj mi ją, z wiarą Ciebie czczącemu.

Wybaw mnie, Władczyni, z cierpień, nieszczęść i smutków, dając
mi Twoją pociechę, innej bowiem nie mam wspomożycielki, tylko
Ciebie, Nieskalana, ja sługa Twój.

Chwała. Ty, która zrodziłaś łaskawcę i Zbawcę, nasz moc i
możesz co tylko chcesz czynić, Nieskalana, przeto błagamy Ciebie,
Twoi słudzy, wybaw nas z burzy żądz.

I teraz. Ciebie jako lekki obłok dawno temu ujrzał oświecony w
duchu prorok Izajasz, na którym zasiadłszy przyjdzie Pan Chwały i
zrzuci wszystkie bożki Egiptu, Dziewico Matko przeczysta.

Także: Panie, zmiłuj się, trzy razy. Chwała, i teraz.

Katyzma poetycka, ton 7:

Wybaw z wiecznego ognia kłaniających się zrodzeniu Twemu, Ciebie
bowiem Chrystus okazał jako wspomożycielkę nas, śpiewających
Tobie.

Pieśń 7

Hirmos: Piec ognisty młodzieńcy dawno temu okazali toczącym rosę,
jedynego Boga opiewając i mówiąc: Wywyższany, chwalebny ojców
Bóg.

Ogarnęło mnie mnóstwo grzechów i prowadzi mnie ku zniszczeniu
zguby, i rozpaczy: Bogurodzico, uprzedź i daj mi zbawczą pomoc.

Wybaw mnie z wszelkiego wrogiego nieszczęścia, pokus i smutków,
zachowaj duszę moją w ciszy i pokoju, Czysta, abym radując się
opiewał moc Twoją.

Chwała. Przewidując osądzenie złych moich czynów, nieszczęsny,
wołam do Ciebie z głębi serca mego, Przeczysta: Ty bądź mi
wspomożeniem, Władczyni, i zbaw mnie.

I teraz. Z męczennikami, z aniołami i z apostołami, Nieskalana,
Twego Syna i Pana ubłagaj, aby wybawił sługi Twoje z pokus,
nieszczęść i smutków.

Pieśń 8

Hirmos: Naśladując dzieci w piecu, duchową rosę przyjąwszy,
wołajmy wierni: Błogosławcie Pana dzieła Pańskie.

Bądź mi pomocą, Dziewico najświętsza, do Ciebie przybiegającego
i wołającego z wiarą: Zmiłuj się, Czysta, i przed końcem daj mi
oczyszczenie grzechów, a w godzinie śmierci daj zbawienie, a po
śmierci daj pokój.

Przerażenie ogarnia mnie okropne, gdy myślę o strasznym badaniu i
Sądzie nieubłaganym dla czyniących zło, które ja zaiste
uczyniłem, nieszczęsny, i o męce owej końca niemającej:
Władczyni świata, bądź mi wybawieniem.

Chwała. Ty, która jesteś przyczyną zbawienia ludzi, wiernych
obrończyni, grzesznych oczyszczenie! O źródle wszelkiego dobra i
dawczyni łask, Bogurodzico czysta, Ty ulecz moje duchowe choroby i
wytocz łaskę wieczną, chwałę i wesele.

I teraz. Dar od nas jakim dana jesteś, Władczyni, bowiem od
początku natury modlitwy nasze przyjąwszy, Przeczysta, dary piękne
oddaj nam Twoją pomocą, bowiem nieustannie śpiewamy z Ciebie
zrodzonemu i wywyższamy na wieki.

Pieśń 9

Hirmos: Matka Boża i Dziewica, rodząca i dziewicą znowu będąca,
nie jest to rzecz natury, lecz Bożej łaskawości, przeto jako
jedyną godną Bożych cudów Ciebie zawsze uwielbiamy.

Pod Twoją opiekę teraz przybiegłem, Dziewico, targany burzą
mnóstwa grzechów i ginącego wybaw mnie, która Zbawcę i
Stworzyciela zrodziłaś, wybaw z wiecznego osądzenia.

Stwórca, Bóg i Pan wcielił się w Twoje przeczyste łono, módl
się za nami do Niego, Czysta, aby ulitował się z miłosierdzia
swego nad ludem zrozpaczonym.

Chwała. Wybaw mnie z niegasnącego ognia i ciemności zewnętrznej,
płaczu wiecznego, jestem bowiem godzien osądzenia, o Najświętsza,
czysta Bogurodzico! Twoim gorącym orędownictwem do Boga.

I teraz. Chroniony Twoją łaską, Bogurodzico, trwam nie zjedzony
przez ataki przeciwnych wrogów, przeto jako umocnienie Boże i
stopień opiewam, kłaniam się i uwielbiam Ciebie.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W SOBOTĘ RANO,

po pierwszej recytacji Psałterza katyzmy poetyckie ku czci
męczenników, ton 7:

Módlcie się, święci, aby dano nam odpuszczenie grzechów naszych i
wybawienie z czekających nas okropieństw oraz gorzkiej śmierci,
błagamy.

Stichos: Przedziwny jest Bóg w świętych swoich, Bóg Izraela.

Święci Twoi, Panie, na ziemi walczyli, wroga zdeptali i zniszczyli
oszustwo bożków, przeto przyjęli od Ciebie korony, Przyjaciela
człowieka, Władcy i miłosiernego Boga, dającego światu wielkie
miłosierdzie.

Chwała, i teraz. Teotokion: Jako w skarbnicy naszego zbawienia w
Tobie mamy nadzieję, opiewana przez wszystkich, wyprowadź z jamy i
otchłani grzechów, Ty bowiem podległych grzechowi zbawiłaś
rodząc Zbawienie nasze, która jesteś przed zrodzeniem Dziewicą, w
zrodzeniu i po zrodzeniu jesteś Dziewicą.

Po drugiej recytacji Psałterza katyzma poetycka, ton 7:

Radujcie się, sprawiedliwi, niech weselą się niebiosa, na ziemi
bowiem męczennicy walczyli, wroga zdeptali, niech raduje się
zwycięski Kościół, świętując jedynego wyznaczającego walkę i
dającego zwycięstwo Chrystusa Boga, dającego światu wielkie
miłosierdzie.

Stichos: Przedziwny jest Bóg w świętych swoich, Bóg Izraela.

Męczennicy Twoi, Panie, wroga zwyciężyli i oszustwo bożków okryli
hańbą, uzbroiwszy się w moc krzyża Twego, przeto z aniołami
śpiewając Tobie głoszą zwycięską pieśń, wysławiając Ciebie,
Chryste, ich modlitwami daj duszom naszym oczyszczenie i wielkie
miłosierdzie.

Stichos: Liczne są utrapienia sprawiedliwych, lecz ze wszystkich
wybawi ich Pan.

W krainie żyjących, Panie, i w mieszkaniach sprawiedliwych Twoich
umieść dusze, których pamięć czynimy, Przyjacielu człowieka, a
jeśli czymś zgrzeszyli w życiu, to jako miłosierny i łaskawy Bóg
przebacz, dając światu wielkie miłosierdzie.

Chwała, i teraz. Teotokion: Nieznająca małżeństwa Dziewico
nieskalana, módl się zawsze z prorokami, biskupami i męczennikami
do wcielonego w Twoje łono Boga naszego, aby zbawił dusze nasze.

Kanon do świętych męczenników, hierarchów i ascetów oraz za
zmarłych,

mający akrostych: Z chórami opiewam pasterzy i męczenników, ja
Józef. Ton 7:

Pieśń 1

Hirmos: Bogu, który w Egipcie Mojżeszowi pomagał wyprowadzić
Izraela, Jemu jedynemu śpiewajmy, albowiem się wysławił.

Chór szczerych męczenników zwyciężył przywódcę zła i weseli
się przed obliczem Boga, który ich stworzył.

Hierarchowie Chrystusowi i wszyscy sprawiedliwi walczyliście i
staliście się godnymi pokarmu wiecznej łaski.

Wybaw nas, Chryste, z wszelkiego gniewu modlitwami proroków, ascetów
i świętych niewiast, i zbaw dusze nasze.

Chwała. Za zmarłych: Słowo, które stworzyłoś mnie z ziemi, do
ziemi z powrotem kazało mi powrócić, daj odpoczynek tym, których w
wierze zabrałeś.

I teraz. Teotokion: Najczystsza Matko, która Boga najświętsze
Słowo zrodziłaś, uświęć wszystkich w miłości Ciebie
sławiących.

Inny kanon za zmarłych,

śpiewany od razu, gdy nie ma Menei, mający akrostych:

Zasada siódma, przedstawienie to samo nosząca. Poemat Teofana. Ton
7:

Pieśń 1

Hirmos: Na znak Twój na obraz ziemi przemieniła się przedtem łatwo
rozlewająca się natura wody, Panie. Przeto po suchym lądzie
wędrował Izrael śpiewając Tobie pieśń zwycięską.

Cnota upiększona pięknymi wzorami i danie przez Boga różnorakiego
piękna, jaśniejące pobożnością, męczennicy przynieśli
Chrystusowi Bogu.

Stichos: Daj, Panie, odpoczynek duszom zmarłych sług Twoich.

Zorzy niedostępnej i trójsłonecznej jasności uczyń godnymi
zmarłe sługi Twoje, wielce miłosierny Panie, skąd ucieka wszelki
ból, smutek i westchnienie.

Chwała. Osądzoną na śmierć naturę, Życie hipostatyczne, Dawcą
życia sam będący Chryste podniosłeś, przeto jako jedyny szczodry
daj odpoczynek zmarłym w wierze.

I teraz. Poprawiłaś upadek Pramatki rodząc Pana Słowo, Przeczysta,
które zmartwychwstało i będącym w grobach tchnęło życie Bożą
władzą.

Pieśń 3

Hirmos: Ty, który niebiosa umocniłeś Słowem i ziemi fundamenty
utwierdziłeś na licznych wodach, umocnij mój rozum wolą Twoją,
Przyjacielu człowieka.

Kruszeni kamieniami wrzucani do jamy skruszyliście całą moc oszusta
i pozostaliście sami nieskruszeni.

Zorzą Bożych nauk i promieniami cnót, mądrzy hierarchowie,
wiernych oświeciliście i rozpędziliście całą mgłę herezji.

Asceci Twoi umartwili się dla świata, Słowo, i zaiste odziedziczyli
życie nadprzyrodzone, ze względu na nich, Szczodry, ulituj się nad
nami.

Chwała. Za zmarłych: Za zmarłych w wierze i nadziei modlimy się
wszyscy do łaskawego Władcy, aby zmiłował się nad nami w godzinie
Sądu.

I teraz. Teotokion: Nie opuściło łona Ojca, Słowo, będąc w
łonie Twoim, Przeczysta, od Ciebie naturę przyjął niemający
początku.

Inny kanon.

Hirmos: Na początku niebiosa wszechwładnym Słowem Twoim
umocniłeś, Panie, Zbawco, wszystko uczyniłeś, i Bożym Duchem
dałeś im całą ich moc, umocnij mnie na trwałej opoce wyznania
Twego.

Młodzieńczo i mocno cierpienie mężnie pokazaliście, chóry
męczenników, rany bowiem przyjęliście i męki, przeto uczyń ich
godnymi, Zbawco, niezniszczalnej Twojej chwały i piękna.

W wiecznym Twoim życiu przyjmij dusze tych, którzy zmarli w nadziei
upragnionych i Bożych dóbr, Miłosierny, umieść ich na łonie
Bożego Abrahama, Władco, i z Łazarzem sprawiedliwym połącz.

Chwała. Ty, który zstąpiłeś z niebios, aby zbawić rodzaj ludzki,
łaskawy Zbawco, niematerialną Światłością, Bożą Chwałą
Twoją i radością nasyć zmarłych, czyniąc ich godnymi Twego
miłosierdzia.

I teraz. Prawa natury zostały w Tobie rozwiązane, gdy poczęłaś
nieosiągalne Słowo, Czysta, i Zakon Boży nam został dany,
wszystkim dając zrozpaczonym odpuszczeniem grzechów, łaską Bożej
miłości.

Pieśń 4

Hirmos: Przyjście Twoje w ciele głosząc, Chryste, prorok Habakuk
wołał: Chwała Mocy Twojej, Panie.

Męczennicy umacniani miłością do Pana, pozbawili siły wrażą
moc, przeto są uwielbieni.

Jako owieczki Pasterza i Baranka, błogosławieni hierarchowie,
duchową owczarnią kierowaliście Bożą łaską.

Jaśniejący jak gwiazdy światłością cnót, oświeciliście
wszystkich wiernych, czcigodni ojcowie nasi.

Chwała. Jedyny tryumf mocnych niewiast i stan świętych proroków
otrzymał niebieską łaskę.

I teraz. Teotokion: Módl się do Syna, którego zrodziłaś, opiewana
przez wszystkich, aby słudzy Twoi zostali wybawieni z wszelkich pokus
i trosk.

Inny kanon.

Hirmos: Łona Ojca nie porzuciłeś i zstąpiłeś na ziemię, Chryste
Boże, usłyszałem o tajemnicy Opatrzności Twojej i wysławiłem
Cię, jedyny Przyjacielu człowieka.

Męczeńskie bóle cierpliwie pokazali Chrystusowi męczennicy i
otrzymali korony prawdy Twojej, sławiąc Twoją Moc.

Uczyń godnymi nadprzyrodzonej Światłości Twojej tych, którzy
odeszli, gdy przyjdziesz w Chwale Twojej z aniołami Twoimi, Szczodry
i wielce miłosierny.

Chwała. Trójświetlistej zorzy i jedynego jaśnienia Bóstwa uczyń
godnymi rozkoszowania się, Dobry, zmarłych i sławiących Ciebie,
Przyjaciela człowieka.

I teraz. Ty, który łona Ojca nie opuściłeś, w dziewiczym łonie
zamieszkałeś, Chryste, i ze śmierci wybawiłeś Ciebie
błogosławiących, Bogurodzico, jedyna opiewana przez wszystkich.

Pieśń 5

Hirmos: Od poranku duch mój czuwa dla Ciebie, Boże, albowiem
Światłością jesteś i Twoje przykazania są uleczeniem sług
Twoich, Przyjacielu człowieka.

O więzy ciała nie troszczyliście się, dzielni cierpiętnicy, i
więzy wszystkich uleczyliście oraz rany, Bożymi waszymi ranami.

Przyjęliście władzę rozwiązywania i wiązania na ziemi,
hierarchowie Chrystusa, przeto nasze nierozwiązane więzy grzechu
rozwiążcie.

Czystym rozumem zjednoczyliście się z poszczącymi, prorokami i
sprawiedliwymi, niewiasty czcigodne radują się, radują się weselem
nie do odebrania.

Chwała. Za zmarłych: Jako jedyny wielce miłosierny, Chryste, z
wiarą zmarłych uczyń mieszkańcami raju, Przyjacielu człowieka.

I teraz. Okazałaś się pałacem Boga, módl się do Niego,
najświętsza Dziewico, aby uczynił mnie pałacem duchowego życia.

Inny kanon.

Hirmos: Panie Boże mój, od godzin nocnych czuwając do Ciebie modlę
się: Daj mi odpuszczenie grzechów moich i ku światłości Twoich
nakazów skieruj drogi moje, modlę się.

Martwotą życionośną utkaną z cierpień chwalebni męczennicy
przyodziali się świetliście, duszom zmarłych wyproście Boży
pokój.

Z niewyczerpanych skarbnic rozlewając łaskawość, Zbawco, dusze
zmarłych z pierworodnymi Twoimi w przybytkach niebieskich zechciej
umieścić.

Chwała. Ciężar odłożywszy i z więzów wyzwoliwszy się do
wyższego życia przeszli słudzy Twoi, Chryste, pozwól im, Zbawco,
rozkoszować się światłością Twoich świętych.

I teraz. Władczyni Matko Boża, daj mi odpuszczenie moich grzechów i
rozwiązanie moich przewinień, która zrodziłaś światu życie
hipostatyczne, Nieskalana.

Pieśń 6

Hirmos: Jonasz z wnętrza otchłani zawołał: „Wyprowadź ze
zniszczenia życie moje”, my zaś do Ciebie wołamy: „Wszechmocny
Zbawco, zmiłuj się nad nami”.

Zrzuciliście wrażą pychę, podnoszeni ku Bogu w cierpieniach,
chwalebni rycerze, staliście się obywatelami nieba.

Zimę herezji przepędziliście, prawdziwi hierarchowie Chrystusa, ku
wiośnie prawdziwej mnóstwo pobożnych doprowadziliście.

Mocą Twoją, Chryste, mnóstwo sprawiedliwych, proroków i świętych
niewiast zostało usprawiedliwionych i rozkoszuje się Niezachodzącą
Światłością.

Chwała. Za zmarłych: Zabrałeś z rzeczy czasowych sługi Twoje,
Szczodry, uczyń ich uczestnikami wiecznej radości i życia
prawdziwego.

I teraz. Teotokion: Uświęć sługi Twoje, najświętsza Dziewico,
która najświętsze Słowo w ciele zrodziłaś, opiewane przez
wszystko, co oddycha, uświęcając się.

Inny kanon.

Hirmos: Pływając w poszumie życiowych trosk, pogrążany przez
grzechy ze mną podróżujące i będąc rzucony bestii niszczącej
dusze, jak Jonasz wołam do Ciebie, Chryste: Uratuj mnie ze
śmiertelnej głębi.

Chór męczenników okropne cierpienia mężnie przecierpiał,
odziedziczył bezbolesną słodycz, korony sprawiedliwości przyjął
z życiodajnej prawicy Twojej (dwa razy).

Chwała. Ze sprawiedliwymi, gdzie świętych chóry i gdzie
światłość sprawiedliwych oraz rozkosze życia wiecznego, umieść
zmarłych Twoich sług, Miłosierny, jako Bóg nieśmiertelny.

I teraz. Ten, który wolą Bożą i mocą wszystko powołał z
niebytu, przyszedł z Twego łona, Czysta, i będących w
ciemnościach śmiertelnych oświecił promieniami Bożymi.

Pieśń 7

Hirmos: W piecu będąc chaldejskim dzieci Abrahama radowały się z
aniołami, mówiąc: Ojców naszych Boże, błogosławiony jesteś.

Strumieniami krwi wygasiliście płomień nieczystości,
cierpiętnicy, śpiewając: Ojców naszych Boże, błogosławiony
jesteś.

Wysławmy hierarchów, którzy oświecili świat, śpiewających:
Ojców naszych Boże, błogosławiony jesteś.

Niech zostaną uczczeni śpiewami prorocy i zgromadzenie świętych
ascetów, śpiewających: Ojców naszych Boże, błogosławiony
jesteś.

Chwała. Wybaw z gehenny tych, których przyjąłeś, Chryste
szczodry, wierne sługi Twoje, śpiewające: Ojców naszych Boże,
błogosławiony jesteś.

I teraz. Jako czcigodniejszą od aniołów Bogurodzicę w pieśniach
wysławmy, śpiewając: Ojców naszych Boże, błogosławiony jesteś.

Inny kanon.

Hirmos: Piec ognisty młodzieńcy dawno temu okazali toczącym rosę,
jedynego Boga opiewając i mówiąc: Wywyższany, chwalebny ojców
Bóg.

Chóry męczenników nosząc korony otaczają duchowo Króla
Chrystusa, z aniołami radując się i wołając: Błogosławiony
jesteś, Boże ojców naszych.

Ty masz władzę śmierci i życia, Szczodry, uczyń godnymi pokarmu
Bożego tych, którzy w wierze Twojej zmarli, Zbawco, wołających:
Błogosławiony jesteś, Boże ojców naszych.

Chwała. Oświecając niematerialną Światłością dusze, które
zabrałeś, Chryste, umieść je w przybytkach niebieskich, aby
nieustannie wysławiali Ciebie z wybrańcami Twoimi.

I teraz. Ten, który najpierw bez matki rodzi się z Ojca, teraz bez
ojca z przychodzi, Dziewico, Chrystus z Ciebie niewypowiedzianie
zrodził się ze względu na nas ludzi i przywdział ciało,
błogosławiony jest, Przeczysta, owoc łona Twego.

Pieśń 8

Hirmos: Naśladując dzieci w piecu, duchową rosę przyjąwszy,
wołajmy wierni: Błogosławcie Pana dzieła Pańskie.

Chramy bożków zniszczyliście, chwalebni, i z siebie samych
uczyniliście świątynie Ducha, cierpiętnicy, odważnie skończywszy
bieg życia.

Okazaliście się jak kwiaty wonne, hierarchowie, weseląc dusze
wiernych poznaniem pobożności, przeto godnie jesteście sławieni.

Ziemię całą przeszli asceci, Bożymi wędrowcami byli prorocy,
zdobywając rozkosz niebieską i zawsze trwającą Chwałę.

Chwała. Za zmarłych: Jako Pan żywych i zmarłych, Słowo, sługom
Twoim zmarłym w wierze pozwól połączyć się z chórem zbawionych
jako jedyny Przyjaciel człowieka.

I teraz. Teotokion: Zgromadzenie wszystkich niewiast przez post i
cierpienia zdobyło Pana, i modli się nieustannie do Twego Oblicza,
Przeczysta.

Inny kanon.

Hirmos: Jedynemu niemającemu początku Królowi Chwały, którego
błogosławią niebieskie moce i drżą zastępy anielskie,
śpiewajcie kapłani, ludzie błogosławcie Go na wieki.

Patrząc ku niebiańskiej Chwale przyjścia Chrystusa męczennicy nie
troszczyli się o ziemską chwałę, śpiewając Jemu pobożnie jako
Królowi na wieki wieków.

Ty, który zniszczyłeś ziemską świątynię, zmarłym w nadziei
życia daj niebieską świątynię, dając im odpoczynek w przybytkach
sprawiedliwych na wszystkie wieki.

Chwała. Zmarłym dajesz zmartwychwstanie jako Bóg, który masz
źródło życia, Ty napój potokami pokarmu jako jedyny dobry dla
zmarłych na wszystkie wieki.

I teraz. Światłość niedostępną w łonie Twoim przyjęłaś w
niewypowiedziany sposób, Bogurodzico Dziewico, oświeciłaś
będących w ciemności życia, aby sławili pobożnie Chrystusa,
który z Ciebie przyszedł w sposób nie do opisania.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Matką będącą w nadprzyrodzony sposób i według natury
Dziewicą, jedyną wśród niewiast błogosławioną, w pieśniach
uwielbiajmy wierni, Bogurodzicę.

Modlitwami świętych męczenników, proroków, sprawiedliwych i od
wieków dobrze czyniących, Chryste, zamiłuj się nad duszami
naszymi.

Jako słudzy Władcy okazaliście się znawcami Jego tajemnic i
połączeni zostaliście ze sługami niebieskimi, z którymi za nami
módlcie się.

Z niewiastami, które błogosławione zakończyły życie, uczcijmy
chóry świętych poszczących, abyśmy przez ich modlitwy otrzymali
uświęcenie.

Chwała. Za zmarłych: Tym, którzy stali się godnymi chwały
świętych, Chryste, pozwól połączyć się ze wszystkimi chórami
świętych, bowiem prawosławnie Tobie posłużyli.

I teraz. Teotokion: Będąc miłośnikiem grzechu drżę przed
budzącym bojaźń Sądem zrodzonego z Ciebie, Czysta, na którym mnie
zachowaj jako Dobra.

Inny kanon.

Hirmos: Matka Boża i Dziewica, rodząca i dziewicą znowu będąca,
nie jest to rzecz natury, lecz Bożej łaskawości, przeto jako
jedyną godną Bożych cudów Ciebie zawsze uwielbiamy.

Mężni męczennicy jawnie oświecają świat, będąc kolumnami
wiary, Kościołów niezachwianą opoką i pobożności twierdzą,
godnie ich uwielbiajmy, wierni.

Wybaw z ognia wiecznego, Władco, sługi Twoje, które od nas
zabrałeś, włócznią rękopis ich grzechów podarłszy jako jedyny
Przyjaciel człowieka uczyń godnymi światłości świętych.

Chwała. Jako dobry Bóg i z natury Przyjaciel człowieka, jako
miłosierny i szczodry, jako życia nieśmiertelnego skarbnice
niewyczerpane, Zbawco, zmarłych w wierze uczyń godnymi Twojej
niezniszczalnej Chwały.

I teraz. Teotokion: Zakonu cień i dawne proroctwa z Twoim zrodzeniem
skończyły się, albowiem wypełnieniem Zakonu i proroków jest
Chrystus, Jego to opiewając w dwóch naturach, Ciebie czysta Dziewico
uwielbiamy.

Także: Zaprawdę godne to jest Ektenia, fotagogikon i zwykłe psalmy.

Do psalmów pochwalnych dodajemy stichery ku czci męczenników, ton
7:

Pamięć świętych Twoich cierpiętników świętując, Tobie
śpiewamy, Chryste, wołając: Panie, chwała Tobie.

Pośrodku sądu przestępców prawa radując się wołaliście do
Chrystusa, cierpiętnicy: Panie, chwała Tobie.

Męczennikom: Jednego pragnąc i na jedno patrząc cierpiętnicy
męczennicy jedną drogę życia znaleźli i za Chrystusa śmierć
gorliwie przyjmując wołali jeden do drugiego, uprzedzając skarbnice
męczeństwa: O cudzie! Jeśli teraz nie umrzemy, to i tak kiedyś
umrzemy i oddamy naturze to, co trzeba, a tak zdobędziemy chwałę,
wspólnie idąc na śmierć życie kupimy. Dla ich modlitw, Boże,
zmiłuj się nad nami.

Za zmarłych: W krainie sprawiedliwych Twoich, Miłosierny, umieść
tych, którzy z wiarą odeszli do Ciebie z czasu, Przyjacielu
człowieka.

Chwała, i teraz. Teotokion: Módl się, Dziewico, z aniołami i
męczennikami, aby zmarli znaleźli na Sądzie wielkie miłosierdzie.

Na stichownie stichery za zmarłych, ton 7:

Prosomion: Nie troszcząc się.

Jako zmarły widziany byłeś na krzyżu, jedyny Nieśmiertelny, i w
grobie jako martwy złożony zostałeś, wybawiając ze śmierci i
zniszczenia śmiertelnych ludzi, lecz będąc niewyczerpaną
otchłanią miłosierdzia i źródłem łaskawości, duszom zmarłych
sług Twoich daj odpoczynek.

Stichos: Błogosławieni, których wybrałeś i przyjąłeś, Panie.

Za zmarłych: Niezniszczalną Twoją dobrocią i słodyczą piękna
oraz Bożej Twojej Światłości uczyń godnymi oświecenie
promieniami tych, którzy do Ciebie odeszli, Dobry, w niematerialnej
Światłości objawienia Twego, z aniołami radując się wokół
Ciebie, Władcy i Króla Chwały, i Pana.

Stichos: Dusze ich będą umieszczone w miejscu szczęśliwości.

Za zmarłych: Mając niewyczerpaną wspaniałość darów jako
skarbnica niewyczerpana obfitej łaskawości, zmarłych jako Bóg
umieść w krainach wybrańców Twoich, w miejscu ochłody, w
przybytku Chwały Twojej, w pokarmie rajskim, w dziewiczym pałacu,
jako Miłosierny,

Chwała, i teraz. Teotokion: Zrodziłaś wypełnienie Zakonu,
będącego Zbawicielem w ciele, Chrystus zaś za względu na nas
został ukrzyżowany i usprawiedliwił, a Ty mając odwagę jako Matka
módl się do Syna Twego łaskawego, aby dał odpoczynek duszom
pobożnie zmarłych, opiewana przez wszystkich.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina i rozesłanie.

W sobotę na Liturgii Błogosławieństwa. Ton 8:

Stichos: Błogosławieni czyniący pokój, albowiem oni synami Bożymi
będą nazwani.

Piękny był i dobry do spożycia owoc, który mnie uśmiercił, a
Chrystus jest drzewem życia, z którego spożywając nie umieram,
lecz wołam z łotrem: Pamiętaj o mnie, Panie, w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Skończywszy dobry bieg i wiarę zachowawszy, korony niezniszczalne od
Boga przyjęliście, stając się godnymi Jego Chwały, męczennicy
chwalebni, aniołów współmieszkańcy.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Zgromadzenie świętych hierarchów i ascetów, proroków i
czcigodnych niewiast niech będzie święcie uczczone, teraz żyjące
w świątyniach pierworodnych w radości i współweselące się z
bezcielesnymi chórami.

Stichos: Radujcie się i weselcie, albowiem zapłata wasza obfita jest
w niebiosach.

Umieść w przybytkach świętych tych, których zabrałeś od nas,
Słowo Boże, odrzucając ich grzechy popełnione świadomie i
nieświadomie na ziemi, i ulituj się nad sługami Twoimi.

Chwała. Słudzy Twoi, o Trójco Święta, umierając do Ciebie
przychodzą wybawić się ze strasznych owych mąk i proszą o
otrzymanie dóbr Chwały Twojej w godzinie Sądu.

I teraz. Zamieszkał w łonie Twoim odblask Ojca, najświętsza
Czysta, i oszukanych przez wrażą złą ranę oraz upadłych w
zniszczenie znowu odnowił.

Koniec tonu siódmego.


