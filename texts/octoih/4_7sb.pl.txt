W PIĄTEK WIECZOREM,

początek sobotniej służby i cały obrzęd nieszporów oraz jutrzni
omówiono przy pierwszym tonie.

Do: Panie, wołam do Ciebie, dodajemy stichery ku czci świętych
męczenników i ascetów, ton 4:

Prosomion: Dałeś znak.

Stichos: Jeśli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Pozazdrościliście cierpień Chrystusowi, Przyjacielowi człowieka,
ciała bowiem wydaliście na rany i gorzkie męki, ciemności
cierpień, albowiem zawsze przewidywaliście Boże słodycze raju,
pokarm nie wyczerpujący się i wieczną szczęśliwość, które
otrzymawszy módlcie się za opiewających was.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

I znowu powtarzamy powyższą sticherę.

Stichos: Od straży porannej do nocy, od straży porannej niech Izrael
ma nadzieję w Panu.

Pasterze najświętsi, podobni będąc do Arcypasterza Chrystusa,
Króla wszystkich, dusze gorliwie oddaliście za owieczki,
przecierpieliście okrutne męki, albowiem atakowani byliście przez
okrutne wilki, godni chwały, wybawiajcie swoją wybraną przez Boga
owczarnię.

Inne stichery męczennikom. Ton i prosomion i ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Ofiary uduchowione, spalane Słowu, męczennicy Pańscy, doskonałe
ofiary dla Pana, Boga znający i przez Boga znane owieczki, będący
dla wilków ogrodzeniem nie do przebycia, módlcie się za nami,
abyśmy z wami byli karmieni nad wodami odpocznienia.

Stichos: Chwalcie Pana wszystkie narody, wysławiajcie Go wszyscy
ludzie.

Czcigodna śmierć świętych Twoich, Panie, mieczem bowiem i ogniem,
i duszą skruszoną przelaliście waszą krew mając nadzieję na
otrzymanie w Tobie zapłaty za trudy i przecierpiawszy przyjęli od
Ciebie, Zbawco, wielkie miłosierdzie.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Mając odwagę przed Zbawcą, święci, módlcie się nieustannie za
nami grzesznymi, prosząc o odpuszczenie grzechów i dla dusz naszych
wielkie miłosierdzie.

Chwała, i teraz. Teotokion: Ciebie, Bogurodzico, przodek Pana, prorok
Dawid, głosił w pieśniach, głosił wspaniałości dla Ciebie
uczynione: Stanie Królowa po prawicy Twojej. Ciebie bowiem Matkę,
Orędowniczkę życia, pokazał bez ojca z Ciebie zrodzony Bóg, jak
sam zachciał, aby odnowić mój obraz, zniszczony przez pokusy, i
zbłąkaną w górach odnalazł owcę, wziął na ramiona i
przyniósł do Ojca, ze swej woli połączył z mocami nieba i zbawił
świat, Chrystus mający wielkie i obfite miłosierdzie.

Także: Pogodna Światłości. Prokimenon dnia.

Na stichownie stichery męczennikom, ton 4:

Wysławiany jesteś we wspomnieniu świętych Twoich, Chryste Boże, i
przez nich jesteś błagany, aby zesłać nam wielkie miłosierdzie.

Ty, który przyjąłeś cierpienia świętych męczenników, i od nas
przyjmij śpiew, Przyjacielu człowieka, i daj nam ich modlitwami
wielkie miłosierdzie.

Za zmarłych: Z duchami sprawiedliwych zmarłych duszom sług Twoich,
Zbawco, daj odpoczynek, zachowując ich w błogosławionym życiu,
jakie jest w Tobie, Przyjacielu człowieka.

Chwała, i teraz. Teotokion: Świeco niegasnąca, tronie sprawiedliwy,
przeczysta Władczyni, módl się o zbawienie dusz naszych.

Także: Teraz pozwalasz odejść. Trisagion. Po: Ojcze nasz, troparion
i rozesłanie.

W PIĄTEK NA POWIECZERZU,

Kanon do Najświętszej Bogurodzicy. Ton 4.

Pieśń 1

Hirmos: Zrodzony z Dziewicy Boże, zatop w głębi beznamiętności
mocnych wodzów grzechu, abym Tobie przez trzy właściwości duszy
jak na cymbałach w umartwieniu ciała zwycięską zaśpiewał
pieśń.

Z brudu żądz, z zamysłów wzburzenia i od strzał Złego, od
wszelkiego ataku wrogiego wybaw duszę moją nieszczęsną, przeczysta
Bogurodzico, i wyrwij mnie z wiecznego ognia.

Wyprowadź mnie, Czysta, z głębi grzechów i skieruj ku
światłości Bożych przykazań Zbawcy Chrystusa i Boga, zapal mi
pokuty zbawczą zorzę i daj życie wieczne.

Chwała. W trzęsawisko zła wpadłem złości moich, dławię się
złymi czynami i nie mam oparcia, Władczyni Dziewico Matko, Twoją
mocą wyprowadź mnie oraz wybaw z ognia i męki.

I teraz. Śmierć i zniszczenie zniszczyłaś, Bogurodzico opiewana
przez wszystkich, rodząc Źródło niezniszczalności, Chrystusa,
który nieśmiertelnością i łaską upiększył ludzką naturę,
Nieskalana.

Pieśń 3

Hirmos: Nie chwalimy się mądrością, mocą i bogactwem, ale Twoją
Ojcze hipostatyczną mądrością, Chrystusem: Nie ma bowiem
Świętego poza Tobą, Przyjacielu człowieka.

Objawiając się, czysta Dziewico, duszy mojej ciemność zabierz i
grzechów więzy rozerwij, i zbaw mnie, błagam, wstawiennictwem
Twoim.

Chwiejące się pod atakami żądz serce moje umocnij w czystej
bojaźni Bożej, Dziewico nieskalana, łaskawością Twoją.

Chwała. Pozbawiwszy się wszelkiej pomocy ku Twojej, Nieskalana,
władczej obronie i opiece przybiegam, nie odrzucaj mnie od Bożej
Twojej opieki.

I teraz. Ozdobiona szatami złotymi jako Królowa, stoisz po prawicy
Króla i Boga, Władczyni, modląc się za sługi Twoje.

Pieśń 4

Hirmos: Zasiadający w chwale na tronie Bóstwa, na lekkim obłoku
przyjdzie Jezus nadboski i niezniszczalną dłonią zbawi
wołających: Chwała, Chryste, mocy Twojej.

Opanowanego przez zniechęcenie i żądz omroczeniem całego
ściemniałego i zniewolonego przez grzech, wyzwól, Dziewico
pobłogosławiona przez Boga, i przyswój Twemu Synowi i Bogu naszemu.

Ożyw uśmierconego przez złość oszusta, Nieskalana, albowiem
zrodziłaś życie, ku Tobie bowiem przybiegam i pogrążonego w
głębi upadku wyprowadź jako miłosierna, Nieskalana.

Chwała. W grobie niezmierzonych rozkoszy moich leżę ogarnięty
przez zniechęcenie i lenistwo, ale Ty, która zrodziłaś powstanie
wszystkich, ożyw mnie, Dobra, i zbaw.

I teraz. Dawno temu prorok nazwał Ciebie świętą górą Bożą,
Dziewico czysta, całą ocienioną cnotami, z której zbawcze pojawi
się Słowo ku budowaniu i oświeceniu dusz naszych.

Pieśń 5

Hirmos: Niegodni nie ujrzą Twojej chwały, Chryste, a my Tobie
Jednorodzony, Chwały Ojca jaśnienie Bóstwa, od poranku czuwając i
śpiewamy Tobie, Przyjacielu człowieka.

Niech rozweseli się moja pokorna dusza, Władczyni, lękając się
Syna Twego i czyniąc przykazania Jego z serca, Nieskalana,
Przeczysta, modlitwami Twoimi kieruj nią.

Całym sercem moim, Władczyni łaskawa, uczyń godną duszę moją
pełną żądz wyznawać Zbawcę, odpędzając niewiedzę serca mego,
Nieskalana.

Chwała. Duszę moją zachowaj jako źrenicę oka pod opieką
skrzydła Twego, łaskawa Przeczysta, i wybaw z udręki złych
duchów.

I teraz. Okaż się wybawicielką, Przeczysta, z ataków żądz i
złych biesów Twego sługi, który zdobył Ciebie jako władcze
wspomożenie i orędowniczkę nie do zawstydzenia.

Pieśń 6

Hirmos: Prorok Jonasz przedstawiając pogrzeb na trzy dni zawołał w
wielorybie modląc się: Wybaw mnie ze zniszczenia, Jedyny Królu
Mocy.

Zrzuć zawsze walczących ze mną, Władczyni, i rozpędź obłok
złych zamysłów, będąc bramą Słońca Sprawiedliwości, Matko
Boża.

Zapal mi zorzę pokuty, Władczyni, i rozpędź obłoki moich złych
zamysłów, które okropnie mnie pociągają i niszczą.

Chwała. Utul żądz moich okropną falę i zniszcz burzę złych
zamysłów, orędowniczko wszystkich zdecydowana i opieko, Nieskalana.

I teraz. Bardziej od piasku rozmnożyły się grzechy duszy mojej i
jako brzemię ciężkie pochylają mnie, lecz Ty, Dziewico, przed
końcem ulitowawszy się zbaw mnie.

Także: Panie, zmiłuj się. Chwała, i teraz.

Katyzma poetycka, ton 4:

Gorące wspomożenie będących w nieszczęściach i pomocnico nasza,
ku Bogu przemiano, przez którą wybawiliśmy się ze zniszczenia,
Bogurodzicę wierni uwielbiajmy.

Pieśń 7

Hirmos: Niegdyś w Babilonie dzieci Abrahama zdeptały płomień w
piecu, w pieśniach wołając: Ojców naszych Boże, błogosławiony
jesteś.

Ciebie, Bogurodzico czysta, przyzywam z wiarą, zachowaj moje pokorne
serce i wybaw mnie z płomienia męki oraz ciemności wiecznej.

Rozerwij, Dziewico czysta, włócznią Syna Twego rękopis moich
grzechów i wybaw mnie, błagam, z wszelkiego powstrzymania w godzinie
śmierci mojej.

Chwała. Wygaś, Dziewico czysta, strumieniami moich łez i Twoim
ulitowaniem się piec namiętności, oręduj mi odpuszczenie mnóstwa
moich złości, popełnionych z podszeptu biesowskiego.

I teraz. Wybaw nas z pokus atakujących, jedyna Matko Słowo i zawsze
Dziewico, i z wszelkiej męki, zaiste Tobie rozumnie śpiewających na
wszystkie wieki.

Pieśń 8

Hirmos: Wybawco wszystkich wszechmocny, pośród płomieni
przyszedłeś zraszając wielbiących Ciebie i nauczyłeś ich
śpiewać: Wszystkie dzieła błogosławcie, śpiewajcie Panu.

Moją chorującą duszę ulecz i omroczony rozum oświeć, wyrwij z
ognia i wiecznych niewypowiedzianych mąk, Bogurodzico Dziewico,
Oblubienico Boża.

Zgiąłem się pod bezsensownymi żądzami, zstąpiłem do głębi
zguby i sam sobie rozpaliłem płomienie, z których wybaw mnie,
Bogurodzico Dziewico, sługę Twego.

Chwała. Wysusz otchłań moich złości, która zrodziłaś otchłań
miłosierdzia, Wybawiciela i Pana, więzy moich złości rozwiąż
przed końcem życia, która zrodziłaś Zbawcę wszystkich.

I teraz. W Twoje łono wcielił się Pan rządzący stworzeniem i
Ciebie, Dziewico, okazał wszystkim widzialnym i niewidzialnym jako
Panią i Matkę, wysławiając Nieskalaną.

Pieśń 9

Hirmos: Ewa słabością nieposłuszeństwa sprowadziła klątwę, Ty
zaś Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Niepłodne Bożymi cnotami serce moje okaż przynoszącym owoce,
przeczysta Bogurodzico Dziewico, która urodziłaś się z
niepłodnych rodziców i sama rodząc Tego, który pragnieniem swym
wszystko zmienia, abym śpiewał Tobie, przez wszystkich opiewanej.

Światłością Twoją oświeć mnie, Nieskalana, która zrodziłaś
Światłość Niedostępną, rozpędź obłoki żądz moich i z
ciemności pozbawionej światła wyrwij mnie, uczyń godnym Bożej
Światłości, abym śpiewał Tobie, Matko Dziewico.

Chwała. Kropieniem Twoich zlitowań obmyj rany serca mego, Czysta, i
pozwól mi zawsze toczyć strumienie łez moich, ukrócające potoki
żądz i wybawiające z męki.

I teraz. Rodząc miłosiernego Boga, miłosierna Bogurodzico, ze złej
miłości cielesnej teraz szybko mnie wyzwól, Władczyni, abym
zaczął pracować dla woli Bożej, ginący w lenistwie.

Także: Zaprawdę godne to jest, i pokłon do ziemi. Trisagion. Po:
Ojcze nasz, troparion, ciąg dalszy jak zwykle i rozesłanie.

W SOBOTĘ RANO,

po pierwszej recytacji Psałterza katyzmy poetyckie ku czci
męczenników, ton 4:

Dzisiaj anielskie zastępy przyszły wspominać cierpiętników,
wiernych myśli oświecić i świat rozjaśnić łaską, przeto ze
względu na nich ubłagany bądź i daj nam wielkie miłosierdzie.

Stichos: Przedziwny jest Bóg w świętych swoich, Bóg Izraela.

Cierpiętnicy uzbrojeni w krzyż Twój, Chryste Boże nasz,
zwyciężyli knowania wroga przyczyny zła i zajaśnieli jak światła
kierujące ludźmi, dając uzdrowienia z wiarą oto proszącym, dla
ich modlitw zbaw dusze nasze.

Chwała, i teraz. Teotokion: Od wieków ukryta i aniołom nieznana
tajemnica, przez Ciebie, Bogurodzico, będącym na ziemi objawił się
Bóg wcielony w niepomieszanym zjednoczeniu i krzyż dobrowolnie dla
nas przyjął, aby wskrzesiwszy pierwszego stworzonego zbawić od
śmierci dusze nasze.

Po drugiej recytacji Psałterza katyzmy poetyckie, ton 4:

Męczennicy Twoi, Panie, w cierpieniach swoich przyjęli od Ciebie,
Boga naszego, niezniszczalne korony, mając bowiem Twoją moc pokonali
prześladowców, skruszyli także bezsilną zuchwałość demonów,
przeto modlitwami Twoich męczenników zbaw dusze nasze.

Stichos: Liczne są utrapienia sprawiedliwych, lecz ze wszystkich
wybawi ich Pan.

W całym świecie krwią męczenników Twoich jak purpurą i bisiorem
upiększa się Kościół Twój, z nimi wołając do Ciebie, Chryste
Boże: Ludowi Twemu zmiłowania Twoje ześlij, pokój daj Twojej
społeczności i duszom naszym wielkie miłosierdzie.

Stichos: Błogosławieni, których wybrałeś i przyjąłeś, Panie,
pamięć ich z pokolenia na pokolenie.

Dusze ich zabrałeś z czasu, Zbawco, daj im odpoczynek, łaskawy i
wszechmocny jedyny Przyjacielu człowieka, daruj jako szczodry
uczynione przez nich zło i zmiłuj się łaskawie nad dziełem rąk
Twoich, dla modlitw Bogurodzicy, jedyny Przyjacielu człowieka.

Chwała, i teraz. Teotokion: Czysta, nieskalana i nieznająca męża,
która jedyna Przedwiecznego Syna i Słowo Boże w czasie zrodziłaś,
módl się do Niego ze świętymi i czcigodnymi patriarchami,
męczennikami, prorokami i ascetami, aby dał nam oczyszczenie i
wielkie miłosierdzie.

Kanon do świętych męczenników, hierarchów, proroków i ascetów,

mający akrostych: Świetliście pochwalę Bożych Chrystusa
przyjaciół. Poemat Józefa. Ton 4.

Pieśń 1

Hirmos: Zrodzony z Dziewicy Boże, zatop w głębi beznamiętności
mocnych wodzów grzechu, abym Tobie przez trzy właściwości duszy
jak na cymbałach w umartwieniu ciała zwycięską zaśpiewał
pieśń.

Jaśnieje zawsze czcigodny Kościół świetlistymi wysiłkami
Pańskich cierpiętników i Chrystusa, która zajaśniał jak Słońce
z Dziewicy i rozpędził ciemność oszustwa, sławiony i wielbiony.

Wysławmy z wiarą Chrystusowych hierarchów, którzy wybrany lud
dobrze paśli i świetliście pochwalmy całe zgromadzenie żyjących
świątobliwie, którzy cielesne rozkosze umartwili duchem.

Moc została przez Boga dana niewiastom, które w poście i wielkim
cierpieniu wroga zdeptały łaską, ich modlitwami i świętych Twoich
proroków, Panie, wszystkim ześlij miłosierdzie Twoje.

Chwała. Usprawiedliw, Chryste, sługi Twoje, których w sprawiedliwej
Opatrzności przeprowadziłeś z życia cielesnego do
niezniszczalnego, pozwól im radować się ze wszystkimi Twoimi
sprawiedliwymi, odrzucając ich grzechy.

I teraz. Teotokion: Wybawiając nas z pierwszego osądzenia Syn Boży
zechciał być Synem Twoim, Czysta, przeto adoptowani ze względu na
Ciebie przez niebieskiego Ojca błogosławią Go, śpiewając Tobie.

Inny kanon za zmarłych,

który śpiewamy od razu, jeśli nie ma Menei,

i mający akrostych: Zasada czwarta, koniec wspominając. Ton 4.

Pieśń 1

Hirmos: Morza Czerwonego głębią suchymi stopami dawno temu
wędrował Izrael, przez wyciągnięte na krzyż ręce Mojżesza
zwyciężył moc Amaleka w pustyni.

Stichos: Daj, Panie, odpoczynek duszom zmarłych sług Twoich.

Trzymaj za prawą rękę sługi Twoje, kierując ich na nieśmiertelne
pastwisko, Zbawco, na ujrzenie piękna Twego, bywając ubłagany przez
cierpiętników męczenników.

Pozwól zmarłym z wiarą odziedziczyć niewypowiedzianą i
błogosławioną chwałą Twoją, Chryste, odrzucając ich grzechy i
usprawiedliwiając łaską przez wylanie Twojej krwi.

Chwała. Martwotą Twoją życiodajną uśmierciciela uśmierciłeś,
Chryste Boże, przeto tym, których przyjąłeś daj Twoje życie, sam
teraz daj odpoczynek wiernym sługom Twoim.

I teraz. Piękny najwyższymi cnotami jako Boży Syn i jako w Ciebie
wcielony, Dziewico, i na drzewie powieszony był piękna nie mając,
śmierć przyjął za wszystkich.

Pieśń 3

Hirmos: Łuk silnych zaniemógł, a słabi przepasali się mocą,
przeto umocniło się w Panu serce moje.

Jak baranki zwycięskie byliście zabici, męczennicy, i przyniesieni
Chrystusowi, Barankowi i Słowu Bożemu zabitemu za zbawienie
wszystkich.

Ustami Bożymi byliście znawcy świętych tajemnic, od niegodnych
wyprowadzając godnych i naukami świętymi oświecając.

Chór ascetów ze względu na wstrzemięźliwość znalazł pokarm
niekończący się, rozkoszując się kontemplacją i Bożymi
wstępowaniami.

Chwała. Wszystkim, których w wierze zabrałeś, Chryste, dla modlitw
wszystkich świętych Twoich daj odpoczynek, odrzucając popełnione
przez nich w życiu grzechy.

I teraz. Teotokion: Chwałę Bogu przynieśmy z Dziewicy zrodzonemu w
ciele, który chóry niewiast połączył z chórami aniołów.

Inny kanon.

Hirmos: Nie chwalimy się mądrością, mocą i bogactwem, ale Twoją
Ojcze hipostatyczną mądrością, Chrystusem: Nie ma bowiem
Świętego poza Tobą, Przyjacielu człowieka.

Zwyciężywszy oszustwo bożków męczennicy modlą się teraz do
Władcy i Boga, aby dał zmarłym Boży pokój.

Obracający się oręż zechciej zmienić i z drzewa życia podobny
pokarm dać sługom Twoim, których zabrałeś, Władco.

Chwała. Pozwól, Chryste, sługom Twoim zamieszkać w raju pokarmu,
gdzie głos czysty świętujących da im odpuszczenie grzechów.

I teraz. Teotokion: Z Bożym zrodzeniem dziewictwo połączyłaś,
Przeczysta, Stwórcę bowiem wszystkich w niewypowiedziany sposób
zrodziłaś, którego pragnieniu wszystko się podporządkowuje.

Pieśń 4

Hirmos: Zasiadający w chwale na tronie Bóstwa, na lekkim obłoku
przyjdzie Jezus nadboski i niezniszczalną dłonią zbawi
wołających: Chwała, Chryste, mocy Twojej.

Wysławił się najświętszy chór męczenników, święcie
wysławiwszy członkami swoimi Pana sławionego przez wszystkich
aniołów i modli się o wybawienie nas z wszelkich kłopotów.

Mając rozum jaśniejący niematerialną światłością, Boży
hierarchowie zniszczyli noc wszelkiego oszustwa i szczerym
ukierunkowaniem skierowaliście wybraną przez Boga owczarnię
Chrystusa ku Rozumowi.

Upiększyło się wielkie mnóstwo ascetów i wywyższył się Bożych
niewiast jedyny tryumf oraz proroków uczczono zgromadzenie święte,
połączone z chórami aniołów i radujące się.

Chwała. Współobywatelami aniołów jesteście święci męczennicy,
wszystkim zmarłym wyproście odpuszczenie grzechów i radości raju
Bożego, i ostateczne wybawienie z grzechów.

I teraz. Teotokion: Ten, który zachował Ciebie po zrodzeniu jako
niezniszczalną Dziewicę, wysławił wszystkie dziewice, z którymi
nieustannie módl się o wybawienie z wszelkich smutków i pokus dusz
naszych.

Inny kanon.

Hirmos: Podniesionego widząc Ciebie na krzyżu, Słońce
Sprawiedliwości, Kościół stojąc w swym porządku radując się
godnie woła: Chwała mocy Twojej, Panie.

Okazaliście się, męczennicy, świecznikami oświecającymi niebo
kościelne, którzy u Chrystusa Zbawcy prosicie o danie zmarłym
odpuszczenia grzechów.

Jako berło mocy mając krzyż Twój słudzy Twoi przeszli przez morze
życia, których umieściłeś na górze Twojej, Panie, na której
uczyniłeś świętymi.

Chwała. W przybytkach zaiste umiłowanych pozwól zamieszkać tym,
których zabrałeś, Władco, i przyjąłeś sługi Twoje jako
miłosierny, gdzie duchy sprawiedliwych.

I teraz. Teotokion: Ten, który zmarłymi i żywymi rządzi,
wcieliwszy się jako człowiek w Ciebie, Matko Boża, śmierć
przecierpiał w ciele Nieśmiertelny, zniszczywszy śmierci moc.

Pieśń 5

Hirmos: Ty, Panie mój, Światłości, przyszedłeś na świat,
Światłość święta, aby z mroku niewiedzy nawrócić tych, którzy
z wiarą Ciebie sławią.

Podnoszeni na krzyżu i kołami łamani, mając odcinane członki,
mocni męczennicy przed Bogiem zjawili się nie odcięci.

Wybawieniem dla wiernych byliście hierarchowie, przywiedliście do
Baranka i Władcy tych, których pasienie wam powierzono.

Odłączyliście od zamętu świata, asceci, umartwiliście serca od
żądz i wszyscy byliście synami Bożymi.

Chwała. Boży prorocy i chór niewiast Bogu dobrze czynili, uproście
dla zmarłych pokój.

I teraz. Teotokion: Bóg w Ciebie wcieliwszy się, Przeczysta
Dziewico, uczynił swój lud mieszkańcem Chwały Bożej.

Inny kanon.

Hirmos ten sam.

Ty, Panie, Twoją władzą wysławiłeś męczenników, przeto ze
względu na nich zmarłym daj odpoczynek jako łaskawy.

Niezmienne życie, piękna radość i nieustanne wesele daj zmarłym,
wielce miłosierny.

Chwała. Jedyny dobry i źródło dobroci, daj odpoczynek tym, którzy
w wierze i Twoim poznaniu skończyli życie.

I teraz. Teotokion: Śpiewamy Tobie, Matko Boża, przez którą
będącym w ciemności zajaśniała niewypowiedziana i niedostępna
Światłość, i wysławmy w miłości.

Pieśń 6

Hirmos: Przyszedłem na głębiny morskie i zatopiła mnie burza
licznych grzechów, ale jako Bóg z głębiny wyprowadź życie moje,
wielce miłosierny.

Jak drogocenne kamienie męczennicy na ziemi mądrze porozrzucani
wszystkie budowle zła zniszczyliście i byliście świątyniami
Bożymi.

Z ręki przemocy wybawiliście wszystkich wam poddanych, hierarchowie,
asceci i sprawiedliwi, którzy strzeżecie owczarni Chrystusa, przeto
jesteście wielbieni.

Idąc za słowami proroków mnóstwo niewiast w cierpieniach i poście
dla zajaśniałego z Dziewicy Boga Słowa dobrze czynili.

Chwała. Wszystkim zmarłym, którzy od nas w wierze przeszli do
Ciebie, Stwórco, w światłości ze świętymi Twoimi pozwól się
radować, wielce miłosierny.

I teraz. Teotokion: Ustami, językiem i sercem wyznaję Ciebie,
Dziewico, Boga naszego czystą Matkę, Twoim orędownictwem wybaw mnie
z wiecznego osądzenia.

Inny kanon.

Hirmos: Z pieśniami pochwalnymi będę przynosił Tobie, Panie, dary,
woła do Ciebie Kościół, oczyściwszy się z krwi pogańskich ofiar
krwią, która z miłosierdzia Twego wypłynęła z Twego boku.

Gdy obracający się oręż zobaczył włócznię, która przebiła
Twój Boży bok, Zbawco, odstąpił od sług Twoich dla modlitw
cierpiętników Twoich.

Na drzewie zostałeś powieszony, Zbawco mój, i raj otworzyłeś,
przeto zmarłych w wierze wprowadź do niego jako szczodry i okaż
wspólnikami Twego życia.

Chwała. Pozwól rozkoszować się łąką życiodajną tym, którzy
przeszli do Ciebie, Władco, przez pobożną śmierć i policz ich ze
sprawiedliwymi od wieków.

I teraz. Słowo jako Bóg będący niewidzialne, wcielone było
widziane z Dziewicy nieznającej męża i śmiercią swoją śmierć
zniszczyło.

Pieśń 7

Hirmos: Niegdyś w Babilonie dzieci Abrahama zdeptały płomień w
piecu, w pieśniach wołając: Ojców naszych Boże, błogosławiony
jesteś.

W weselu duszy zaśpiewajmy zgodnie uświęconym naczyniom Władcy
Chrystusa, Kościoła murowi i kolumnom, Pańskim męczennikom.

Hierarchowie Chrystusowi i chór wszystkich sprawiedliwych Bożych
radują się z wyższymi mocami, ich modlitwami zbaw śpiewających
Tobie, Chryste.

Łaskawa cierpliwość niewiast ascetek i zajaśniałych w cierpieniu,
w wierze poszczących, zrzuciła tego, który złowił Ewę przez
nieposłuszeństwo.

Chwała. Ty, który zniszczyłeś otchłań i śmierć zdeptałeś
Twoją śmiercią, daj odpoczynek tym, których zabrałeś w wierze i
okaż ich mieszkańcami raju.

I teraz. Teotokion: Płomień, który dawno temu krzewu nie spalił,
widział Dawca Zakonu i nauczył się obrazu zrodzenia Twego,
Bogurodzico Dziewico, zawsze błogosławiona.

Inny kanon.

Hirmos: Potomkowie Abrahama w piecu perskim miłością bardziej
rozpaleni, niż płomieniem, wołali: Błogosławiony jesteś w
świątyni chwały Twojej, Panie.

Cierpliwość i cierpliwe oczekiwanie, i krew wszystkich
męczenników, wybawienie przyjąwszy pobożnie zmarli niech znajdą u
Ciebie odpoczynek jako miłosiernego i wielce przychylnego.

Zalicz z pierworodnymi i sprawiedliwymi Twoimi, Zbawco, dusze sług
Twoich, którzy do Ciebie odeszli, pozwól nieustannie Tobą się
rozkoszować, rządzącym wszystkimi.

Chwała. Z weselem, z odwagą i jasnością, Słowo Boże,
Wybawicielu, pozwól jako dobry na obłokach spotkać Ciebie tym,
których teraz przyjąłeś jako miłosierny.

I teraz. Teotokion: Błogosławiona Bogurodzico Dziewico Matko, raduj
się, bowiem ze względu na Ciebie zaiste nastąpiło śmierci
zniszczenie, żywot zaś niezniszczalny zmarłym został dany.

Pieśń 8

Hirmos: Wybawco wszystkich wszechmocny, pośród płomieni
przyszedłeś zraszając wielbiących Ciebie i nauczyłeś ich
śpiewać: Wszystkie dzieła błogosławcie, śpiewajcie Panu.

Hierarchowie, prorocy i męczennicy, którzy dokonaliście świętego
boju, święte otrzymaliście zamieszkanie z aniołami, z którymi
proszę o oczyszczenie dla nas wszystkich i wielkie miłosierdzie.

Asceci zostali oświeceni Duchem i rozpędzili ciemność biesowską,
a z nimi kapłani męczennicy i hierarchowie, prorocy ze
sprawiedliwymi, Boga w chwaleniu wysławiają.

Ten, który poprzednio szaleńczo chwalił się, że zgubi ziemię i
morze, zawsze jest deptany przez niewiasty, które cierpieniem i
postem posłużyły Bogu w gorliwości.

Chwała. Za wszystkich modlimy się do Ciebie, Chryste, którzy w
wierze zmarli i jako miłosierny połącz ich z chórami zbawionych,
nieustannie wołających: Wszystkie dzieła Pańskie błogosławcie
Pana.

I teraz. Teotokion: Uczyń mnie godnym Twego miłosierdzia, która
miłosiernie zrodziłaś Słowo, Bogurodzico Władczyni, i wybaw mnie,
wołającego: Wszystkie dzieła Pańskie błogosławcie Pana.

Inny kanon.

Hirmos: Daniel w jamie rozpostarł ręce i zagrodził otwarte paszcze
lwów, moc zaś ognia ugasiwszy i przepasawszy się cnotą
młodzieńcy wołali: Błogosławcie Pana wszystkie dzieła Pańskie.

Przyjmując modlitwy męczenników i ich miłość do
współplemieńców, daj odpoczynek duszom zmarłych w Twojej wierze,
Władco, odrzucając ich grzechy, wołających Tobie: Wszystkie
dzieła Pańskie błogosławcie Pana.

Jako martwy i policzony z martwymi wytoczyłeś martwym życie
nieśmiertelne, przeto zmarłym sługom Twoim w nadziei
zmartwychwstania pozwól otrzymać królestwo Twoje, Zbawco,
wołającym do Ciebie: Wszystkie dzieła Pańskie błogosławcie Pana.

Chwała. Zaiste wiecznie bijące Źródło łaskawości, w niebieskich
przybytkach łaskawie przyjmij zmarłe Twoje sługi, którzy porzucili
życie cielesne, śpiewających Tobie: Wszystkie dzieła Pańskie
błogosławcie Pana.

I teraz. Ty jedyna na ziemi pojawiłaś się, Dziewico przeczysta i
Matko niezamężna, Boga bowiem zrodziłaś, Władczyni, co
przewyższa słowa i sens, i wytoczyłeś zmarłym życie wieczne,
przeto Ciebie błogosławimy, Mario, Oblubienico Boża.

Pieśń 9

Hirmos: Ewa słabością nieposłuszeństwa sprowadziła klątwę, Ty
zaś Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Widząc Boże dary, męczennicy, i przyjmując honory za wielkie swoje
cierpienia, radując się Chrystusa wywyższacie, który was zaiste
uwielbił i okazał zwycięzcami.

Jako prowadzący lud ustanowieni zostali hierarchowie głoszący Boga,
albowiem oświecili się postem i jaśniej od słońca zajaśnieli
asceci, oświecając wiernych wielkich dzieł okazaniem.

Z kapłanami męczennikami i ze wszystkimi prorokami uwielbmy
wszystkich ascetów i sprawiedliwych, i niewiasty świetliście dobrze
czyniące Bogu, ich modlitwami, Chryste, wołamy: Wybaw z gehenny
dusze nasze.

Chwała. Radości godni stali się święci, którzy dobrze Tobie
czynili, Chryste, ze względu na nich zmarłych w wierze uczyń
godnymi tejże radości, odrzucając ich grzechy, Panie, jedyny wielce
miłosierny.

I teraz. Teotokion: Okazałaś się przewyższającą wyższych
cherubinów, Nieskalana, albowiem zrodziłaś Stwórcę wszystkiego,
uczyń mój rozum wyższym, umacniając mnie przeciwko żądzom
cielesnym, abym spełniał wieczne pragnienia.

Inny kanon.

Hirmos ten sam.

Dałeś prawdziwym cierpiętnikom i męczennikom odwagę błagać
Ciebie, Panie, daj przeto z wiarą zmarłym zbawienie, Boże, ze
względu na nich, w miejscu świętego przybytku dając weselić się.

Wszechwładnym poleceniem wszystko pożytecznie uczyniwszy oraz mając
władzę nad żywymi i panując nad martwymi jako Wszechmocny,
umieść sługi Twoje, które zabrałeś, nad wodami odpocznienia.

Chwała. Z natury będący Bogiem, bogaty w miłosierdzie i
łaskawość, wybaw z ciemności zewnętrznej przyzywających Twoje
imię, z wiarą usprawiedliwiwszy i łaską oświeć jako Przyjaciel
człowieka.

I teraz. Teotokion: Obrazy Twego zrodzenia prorocy głosili,
Nieskalana, inaczej zaś przyjaciele przesławne imiona Tobie
układają, zrodziłaś bowiem Żywot dla będących w otchłani,
który zniszczył władzę śmierci.

Także: Zaprawdę godne to jest, i pokłon, ektenie, fotagogikon i
zwykłe psalmy.

Do psalmów pochwalnych dodajemy stichery męczennikom, ton 4:

Któż się nie ulęknie widząc wasze dobre boje, święci
męczennicy, którymi walczyliście? Jakże będąc w ciele
zwyciężyliście bezcielesnego wroga? Chrystusa wyznaliście i
uzbroiliście się w krzyż! Przeto okazaliście się godnymi
przepędzania biesów i zwalczania barbarzyńców, nieustannie modląc
się o zbawienie dusz naszych.

Aniołów uczestnikami staliście się, święci męczennicy, na
sądzie mężnie głosząc Chrystusa, wszystko bowiem, co piękne w
świecie, pozostawiliście jako nieważne, wiarę zaś jako mocną
nadzieję utrzymaliście, przeto i oszustwo rozpędziliście, toczycie
wiernym dary uleczeń, nieustannie modląc się o zbawienie dusz
naszych.

Jakże nie zadziwimy się waszym wysiłkom, święci męczennicy, gdy
ciałem umierając przebóstwieni zwyciężyliście bezcielesnych
wrogów? Nie przestraszyły was ani groźby cierpień, nie przeraziły
was tortury, zaiste godnie zostaliście wysławieni przez Chrystusa i
duszom naszym wypraszacie wielkie miłosierdzie.

Czcigodna jest śmierć świętych Twoich, Panie, mieczami bowiem i
ogniem, i morzem kruszeni wylali krew swoją, nadzieję mając w Tobie
na otrzymanie zapłaty za trudy i otrzymali od Ciebie, Zbawco, wielkie
miłosierdzie.

Za zmarłych: Panie, w przybytku Twoim, gdzie odpoczywają wszyscy
święci Twoi, daj odpoczynek duszom sług Twoich, albowiem jedyny
jesteś Przyjacielem człowieka.

Chwała. Gdzie jest światowa żądza, gdzie są ludzkie marzenia,
gdzie jest złoto i srebro, gdzie jest wielu sług i tłum ludzi?
Wszystko prochem, wszystko popiołem, wszystko cieniem. Przyjdźcie
więc, zaśpiewajmy nieśmiertelnemu Królowi: Panie, uczyń godnym
wiecznych Twoich dóbr zmarłego, dając mu odpoczynek w
niestarzejącej się Twojej szczęśliwości.

I teraz. Teotokion: Jedyna czysta i najczystsza Dziewico, która Boga
bez nasienia zrodziłaś, módl się o zbawienie dusz naszych.

Na stichownie stichery za zmarłych, ton 4:

Prosomion: Dałeś znak.

Zaprawdę straszna jest tajemnica śmierci, gdy dusza rozłącza się
z ciałem i rozpada się ich związek z woli Boga. Przeto błagamy
Ciebie: Zmarłemu daj odpoczynek w przybytkach Twoich sprawiedliwych,
Dawco Życia, Przyjacielu człowieka.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Dla wierzących śmierć jest snem, gdyż Ty złożony w grobie
wszystkimi rządziłeś i zniszczyłeś panowanie śmierci, i
usunąłeś wieloletnią przemoc. Przeto błagamy Ciebie: Zmarłego
umieść w przybytkach świętych Twoich, w światłości
sprawiedliwych.

Stichos: Dusze ich zamieszkają w szczęśliwości.

Ty byłeś prawdą i uświęceniem, i dla dusz wybawieniem, do Ojca
bowiem przyprowadziłeś usprawiedliwionych i zbawionych, wziąwszy
należną nam karę. Teraz błagamy Ciebie: Zmarłemu daj odpoczynek w
radości i światłości świętych, Łaskawco, Zbawicielu nas.

Chwała, i teraz. Teotokion: Postępując za słowami Bożych
proroków, Nieskalana, wyznajemy Ciebie Bogurodzicą, zrodziłaś
bowiem Boga, który wcielił się w sposób przewyższający
zrozumienie i wybawił nas z niewoli grzechów. Przeto teraz błagamy
Ciebie: Zmarłego sługę Twego nawiedź swoją jasnością,
Przeczysta.

Także: Dobrze jest. Trisagion. Po: Ojcze nasz, troparion, ektenia,
pierwsza godzina i zwykłe psalmy oraz rozesłanie.

W sobotę na Liturgii Błogosławieństwa. Ton 4:

Stichos: Błogosławieni czyniący pokój, albowiem oni synami Bożymi
będą nazwani.

Przez drzewo Adam został wyrzucony z raju, zaś przez drzewo krzyża
łotr zamieszkał w raju, pierwszy bowiem skosztowawszy odrzucił
przykazanie Stwórcy, a drugi, współukrzyżowany, wyznał ukrytego
Boga: Wspomnij mnie w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Rozpalając się Chrystusową miłością święci męczennicy
złość ognia zroszeniem wysiłków wygasili i światłami wielce
jaśniejącymi Kościoła okazali się, odpędzając łaskawością
ciemność chorób i smutków od dusz naszych, przeto godnie ich
chwalimy.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Hierarchowie święci i proroków Boży chór, zastępy sprawiedliwych
i niewiast świętych jedyny tryumf, Bogu dobrze czyniąc dobrymi
dziełami wysłąwili się, ich uwielbiamy, modlitwami ich błagając,
abyśmy otrzymali życie wieczne i oświecenie.

Stichos: Radujcie się i weselcie, albowiem zapłata wasza obfita jest
w niebiosach.

Tam, gdzie jaśnieje Twoja Światłość i gdzie radują się chóry
świętych, skąd ucieka westchnienie i choroba, umieść sługi swoje
zmarłe, którzy opuścili życie pełne boleści, aby opiewać Twoją
niewypowiedzianą łaskawość, Chryste, odrzucając ich grzechy,
które uczynili na ziemi.

Chwała. Nierozłączna Trójco, Ojcze i Synu, i Duchu, zjednoczona we
wszystkim, niepołączona właściwościami, jedyna
Trójhipostatyczna, zmarłym w wierze daj u Ciebie odpoczynek, dla
modlitw świętych Twoich męczenników, ojców i czcigodnych
proroków, dając oczyszczenie duszom naszym.

I teraz. Słowo, które Ojciec rodzi przed Jutrzenką począłeś i
zrodziłaś w ciele będącego człowiekiem doskonałym, poznawanym w
dwóch działaniach, Przeczysta, i wolach, módl się do Niego jako do
Stworzyciela i Pana, aby zlitował się nad nami, Tobie
śpiewającymi, Dziewico Oblubienico Boża.

Koniec tonu czwartego.


