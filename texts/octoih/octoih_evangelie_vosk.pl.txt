EWANGELIE JUTRZNI

EWANGELIA 1

(Mt 28, 16-20)

W owym czasie jedenastu uczniów poszło do Galilei na górę, tam
gdzie polecił im Jezus. A gdy Go ujrzeli, oddali Mu pokłon.
Niektórzy jednak wątpili. I przystąpiwszy Jezus powiedział im:
«Dana Mi jest wszelka władza na niebie i na ziemi. Idąc nauczajcie
wszystkie narody, chrzcząc je w imię Ojca i Syna, i Świętego
Ducha. Ucząc je zachowywać wszystko, co wam przykazałem. A oto Ja
jestem z wami przez wszystkie dni, do skończenia świata». Amen.

EWANGELIA 2

(Mk 16, 1-8)

W owym czasie, gdy minął szabat Maria Magdalena, Maria, matka
Jakuba, i Salome nakupiły wonności, aby przyszedłszy namaścić
Jezusa. Wczesnym rankiem w pierwszy dzień tygodnia przyszły do
grobu, gdy wzeszło słońce. A mówiły między sobą: «Kto odsunie
nam kamień od wejścia do grobu?» I spojrzawszy zauważyły, że
kamień był odsunięty, a był bardzo duży. Wszedłszy więc do
grobu ujrzały młodzieńca siedzącego po prawej stronie, ubranego w
białą szatę; i przestraszyły się. Lecz on rzekł do nich: «Nie
bójcie się! Szukacie Jezusa z Nazaretu, ukrzyżowanego; powstał,
nie ma Go tu. Oto miejsce, gdzie Go złożyli. Lecz idźcie,
powiedzcie Jego uczniom i Piotrowi: Idzie przed wami do Galilei, tam
Go ujrzycie, jak wam powiedział». A one wyszedłszy uciekły od
grobu; ogarnęło je bowiem zdumienie i przestrach. Nikomu też nic
nie oznajmiły, bo się bały.

EWANGELIA 3

(Mk 16, 9-20)

W owym czasie zmartwychwstawszy Jezus wczesnym rankiem w pierwszy
dzień tygodnia ukazał się najpierw Marii Magdalenie, z której
wyrzucił siedem złych duchów. Ona poszła i oznajmiła to tym,
którzy byli z Nim, pogrążonym w smutku i płaczącym. Ci jednak
słysząc, że żyje i że ona Go widziała, nie uwierzyli. Potem
ukazał się w innej postaci dwom z nich na drodze, gdy szli do wsi.
Oni powrócili i oznajmili pozostałym. Lecz im też nie uwierzyli. W
końcu ukazał się samym Jedenastu, spoczywającym przy stole, i
wyrzucał im brak wiary i zatwardziałość serca, że nie wierzyli
tym, którzy widzieli Go zmartwychwstałego. I rzekł do nich: «Idąc
na cały świat, głoście Ewangelię wszelkiemu stworzeniu! Kto
uwierzy i przyjmie chrzest, będzie zbawiony; a kto nie uwierzy,
będzie potępiony. Tym zaś, którzy uwierzą, te znaki towarzyszyć
będą: w imię moje złe duchy będą wyrzucać, nowymi językami
mówić będą; węże brać będą do rąk, i jeśliby co zatrutego
wypili, nie będzie im szkodzić. Na chorych ręce kłaść będą, i
ci odzyskają zdrowie». Po rozmowie z nimi Pan został wzięty do
nieba i zasiadł po prawicy Boga. Oni zaś poszli i głosili
wszędzie, a Pan wspomagał i potwierdzał naukę znakami, które jej
towarzyszyły. Amen.

EWANGELIA 4

(Łk 24, 1-12)

W pierwszy dzień tygodnia bardzo wcześnie rano niewiasty przyszły
do grobu, niosąc przygotowane wonności, i inne z nimi. Znalazły
kamień odsunięty od grobu. A wszedłszy, nie znalazły ciała Pana
Jezusa. I stało się, gdy były bezradne, oto stanęło przed nimi
dwóch mężów w lśniących szatach. Przestraszone, pochyliły
twarze ku ziemi, lecz tamci rzekli do nich: «Dlaczego szukacie
żyjącego wśród umarłych? Nie ma Go tutaj, bowiem zmartwychwstał.
Przypomnijcie sobie, jak mówił wam, będąc jeszcze w Galilei:
„Syn Człowieczy musi być wydany w ręce grzeszników i
ukrzyżowany, lecz trzeciego dnia zmartwychwstanie”». Wtedy
przypomniały sobie słowa Jego. I wróciwszy od grobu, oznajmiły to
wszystko Jedenastu i wszystkim pozostałym. A były to Magdalena
Maria, Joanna i Maria, matka Jakuba, i inne z nimi, które
opowiedziały to Apostołom. Lecz słowa te wydały im się czczą
gadaniną i nie dali im wiary. Piotr jednakże powstawszy pobiegł do
grobu i schyliwszy się, ujrzał same tylko płótna. I wrócił do
siebie, dziwiąc się temu, co się stało.

EWANGELIA 5

(Łk 24, 12-35)

W owym czasie Piotr powstawszy pobiegł do grobu i schyliwszy się,
ujrzał same tylko płótna. I wrócił do siebie, dziwiąc się temu,
co się stało. A oto dwaj z nich szli tego samego dnia do wsi, zwanej
Emaus, oddalonej sześćdziesiąt stadiów od Jerozolimy. Rozmawiali
oni z sobą o tym wszystkim, co się wydarzyło. A gdy tak rozmawiali
i rozprawiali z sobą, sam Jezus przybliżywszy się, szedł z nimi.
Lecz oczy ich były niejako na uwięzi, aby Go nie poznali. I rzekł
do nich: «Cóż to za rozmowy prowadzicie z sobą w drodze i
jesteście smutni?» A jeden z nich, imieniem Kleofas, odpowiadając
rzekł do Niego: «Ty jesteś chyba jedynym z przebywających w
Jerozolimie, który nie wie, co się w niej w tych dniach stało».
Rzekł im: «Cóż takiego?» Odpowiedzieli Mu: «To, co się stało z
Jezusem Nazarejczykiem, który był prorokiem potężnym w czynie i
słowie przed Bogiem i całym ludem; jak arcykapłani i przywódcy
nasi wydali Go na śmierć i ukrzyżowali. A myśmy się spodziewali,
że On wyzwoli Izraela. A teraz po tym wszystkim dziś jest trzeci
dzień, jak się to stało. Nadto i niektóre z naszych kobiet
przeraziły nas, były rano u grobu, a nie znalazłszy ciała Jego,
wróciły i opowiedziały, że miały widzenie aniołów mówiących,
iż On żyje. Poszli niektórzy z naszych do grobu i zastali wszystko
tak, jak kobiety opowiadały, ale Jego nie widzieli». A On rzekł do
nich: «O nierozumni i gnuśni sercem, by uwierzyć we wszystko, co
powiedzieli prorocy! Czyż Mesjasz nie miał tego wycierpieć, aby
wejść do chwały swojej?» I począwszy od Mojżesza i od wszystkich
proroków wykładał im, co we wszystkich Pismach było o Nim
napisane. I przybliżyli się do wsi, do której szli, a On okazywał,
jakoby miał iść dalej. Lecz przymusili Go, mówiąc: «Zostań z
nami, gdyż ma się ku wieczorowi i dzień się już nachylił».
Wszedł więc, aby zostać z nimi. Gdy spoczął z nimi u stołu,
wziął chleb, pobłogosławił, przełamał go i dawał im.
Otworzyły się ich oczy i poznali Go, lecz On zniknął im z oczu. I
mówili do siebie: «Czy serce nasze nie pałało w nas, kiedy
rozmawiał z nami w drodze i Pisma nam wyjaśniał?» Powstawszy tej
samej godziny wrócili do Jerozolimy i zastali zebranych Jedenastu i
innych z nimi, którzy im oznajmili: «Pan rzeczywiście
zmartwychwstał i ukazał się Szymonowi». Oni również opowiadali,
co ich spotkało w drodze, i jak Go poznali przy łamaniu chleba.

EWANGELIA 6

(Łk 24, 36-53)

W owym czasie Jezus powstawszy z martwych stanął pośród uczniów
swoich i mówi im: «Pokój wam!» Zatrwożonym i wylękłym zdawało
się, że widzą ducha. I rzekł im: «Czemu jesteście strwożeni i
dlaczego wątpliwości budzą się w sercach waszych? Popatrzcie na
ręce moje i nogi moje, że to Ja jestem. Dotknijcie Mnie i patrzcie:
duch nie ma ciała ani kości, jak widzicie, że Ja mam». Przy tych
słowach pokazał im swoje ręce i nogi. Lecz gdy oni z radości
jeszcze nie wierzyli i pełni byli zdumienia, rzekł do nich: «Macie
tu coś do jedzenia?» Oni podali Mu kawałek pieczonej ryby i plaster
miodu. I wziąwszy jadł wobec nich. I rzekł do nich: «To właśnie
są słowa, które mówiłem do was, gdy byłem jeszcze z wami: Musi
się wypełnić wszystko, co napisane jest o Mnie w Prawie Mojżesza,
u Proroków i w Psalmach». Wtedy otworzył ich umysły, aby rozumieli
Pisma. I rzekł do nich: «Tak jest napisane: Mesjasz będzie
cierpiał i powstanie z martwych trzeciego dnia, w imię Jego
głoszone będzie nawrócenie i odpuszczenie grzechów wszystkim
narodom, począwszy od Jerozolimy. Wy zaś jesteście świadkami tego.
A oto Ja ześlę na was obietnicę Ojca mego. Wy zaś pozostańcie w
mieście Jerozolimie, aż będziecie przyobleczeni mocą z wysoka». I
wyprowadził ich ku Betanii i podniósłszy ręce swoje błogosławił
ich. A kiedy ich błogosławił, rozstał się z nimi i został
uniesiony na niebo. Oni zaś oddali Mu pokłon i z wielką radością
wrócili do Jerozolimy, gdzie stale przebywali w świątyni, sławiąc
i błogosławiąc Boga. Amen.

EWANGELIA 7

(J 20, 1-10)

W owym czasie, pierwszego dnia po szabacie, wczesnym rankiem, gdy
jeszcze było ciemno, Maria Magdalena przyszła do grobu i zobaczyła
kamień odsunięty od grobu. Pobiegła więc i przyszła do Szymona
Piotra i do drugiego ucznia, którego Jezus kochał, i mówi do nich:
«Zabrano Pana z grobu i nie wiem, gdzie Go położono». Wyszedł
więc Piotr i ów drugi uczeń, i szli do grobu. Biegli obydwaj razem,
lecz ów drugi uczeń biegł szybciej od Piotra i pierwszy przybył do
grobu. A kiedy się nachylił, zobaczył leżące płótna, jednakże
nie wszedł do środka. Nadszedł też Szymon Piotr, idący za nim.
Wszedł on do wnętrza grobu i ujrzał leżące płótna oraz chustę,
która była na Jego głowie, leżącą nie razem z płótnami, ale
oddzielnie zwiniętą na jednym miejscu. Wtedy wszedł do wnętrza
także i drugi uczeń, który przybył pierwszy do grobu, i ujrzał, i
uwierzył. Nie rozumieli bowiem jeszcze Pisma, które mówi, że On ma
powstać z martwych. Poszli więc znowu uczniowie do domu.

EWANGELIA 8

(J 20, 11-18)

W owym czasie Maria stała przed grobem płacząc. A kiedy tak
płakała, nachyliła się do grobu i ujrzała dwóch aniołów w
białych szatach, siedzących tam, gdzie leżało ciało Jezusa,
jednego w miejscu głowy, drugiego w miejscu nóg. I mówią do niej:
«Niewiasto, czemu płaczesz?» Mówi im: «Zabrano Pana mego i nie
wiem, gdzie Go położono». A to powiedziawszy odwróciła się i
ujrzała stojącego Jezusa, ale nie wiedziała, że to Jezus. Mówi do
niej Jezus: «Niewiasto, czemu płaczesz? Kogo szukasz?» Ona zaś
sądząc, że to jest ogrodnik, mówi do Niego: «Panie, jeśli ty Go
wziąłeś, powiedz mi, gdzie Go położyłeś, a ja Go wezmę».
Mówi do niej Jezus: «Mario!» A ona obróciwszy się mówi do Niego:
«Rabbuni», to znaczy: Nauczycielu! Mówi do niej Jezus: «Nie
dotykaj Mnie, jeszcze bowiem nie wstąpiłem do Ojca mego. Idź
natomiast do braci moich i powiedz im: „Wstępuję do Ojca mego i
Ojca waszego, do Boga mego i Boga waszego”». Przyszła więc Maria
Magdalena oznajmiając uczniom, że widziała Pana i to jej
powiedział.

EWANGELIA 9

(J 20, 19-31)

Wieczorem owego pierwszego dnia tygodnia po szabacie, tam gdzie
przebywali uczniowie Jego, gdy drzwi były zamknięte z obawy przed
Żydami, przyszedł Jezus, stanął pośrodku i mówi do nich:
«Pokój wam!» A to powiedziawszy, pokazał im ręce, nogi i bok
swój. Uradowali się zatem uczniowie ujrzawszy Pana. A Jezus znowu
rzekł do nich: «Pokój wam! Jak posłał Mnie Ojciec, tak i Ja was
posyłam». Po tych słowach tchnął na nich i powiedział im:
«Weźmijcie Ducha Świętego! Którym odpuścicie grzechy, są im
odpuszczone, a którym zatrzymacie, są zatrzymane». Ale Tomasz,
jeden z Dwunastu, zwany Bliźniak, nie był razem z nimi, kiedy
przyszedł Jezus. Inni więc uczniowie mówili do niego:
«Widzieliśmy Pana!» Ale on rzekł do nich: «Jeżeli na rękach
Jego nie zobaczę śladu gwoździ i nie włożę palca mego w miejsce
gwoździ, i nie włożę ręki mojej do boku Jego, nie uwierzę». A
po ośmiu dniach, kiedy uczniowie Jego byli znowu wewnątrz domu i
Tomasz z nimi, przyszedł Jezus mimo drzwi zamkniętych, stanął
pośrodku i rzekł: «Pokój wam!» Następnie mówi do Tomasza:
«Podnieś tutaj palec twój i zobacz ręce moje. Podnieś rękę i
włóż do boku mego, i nie bądź niedowiarkiem, lecz wierzącym!»
Tomasz Mu odpowiedział i rzekł: «Pan mój i Bóg mój!» Mówi mu
Jezus: «Uwierzyłeś dlatego, że Mnie ujrzałeś. Błogosławieni,
którzy nie widzieli, a uwierzyli». I wiele innych znaków, których
nie zapisano w tej księdze, uczynił Jezus wobec uczniów swoich. Te
zaś zapisano, abyście wierzyli, że Jezus jest Mesjaszem, Synem
Bożym, i abyście wierząc mieli życie w imię Jego.

EWANGELIA 10

(J 21, 1-14)

W owym czasie ukazał się Jezus uczniom swoim, powstawszy z martwych,
nad Morzem Tyberiadzkim, a ukazał się tak: Byli razem Szymon Piotr,
Tomasz, zwany Bliźniak, Natanael z Kany Galilejskiej, synowie
Zebedeusza i dwaj inni z uczniów Jego. Szymon Piotr mówi do nich:
«Idę łowić ryby». Mówią mu: «Idziemy i my z tobą». Wyszli
więc i wsiedli do łodzi, ale tej nocy nic nie złowili. A gdy ranek
zaświtał, stanął Jezus na brzegu, ale uczniowie nie poznali, że
to był Jezus. A Jezus mówi do nich: «Dzieci, czy macie coś do
zjedzenia?» Odpowiedzieli Mu: «Nie». On zaś rzekł do nich:
«Zarzućcie sieć po prawej stronie łodzi, a znajdziecie».
Zarzucili więc i z powodu mnóstwa ryb nie mogli jej wyciągnąć.
Mówi więc do Piotra ten uczeń, którego Jezus miłował: «To jest
Pan!» Szymon Piotr usłyszawszy, że to jest Pan, przepasał się
wierzchnią szatą – był bowiem nagi – i rzucił się w morze. A
drudzy uczniowie przypłynęli łodzią, ciągnąc za sobą sieć z
rybami. Od brzegu bowiem nie było daleko, tylko około dwustu łokci.
Gdy zaś zeszli na ląd, ujrzeli żarzące się węgle, a na nich
ułożoną rybę oraz chleb. Mówi do nich Jezus: «Przynieście
jeszcze ryb, które teraz złowiliście». Poszedł Szymon Piotr i
wyciągnął na brzeg sieć pełną wielkich ryb w liczbie stu
pięćdziesięciu trzech. A pomimo tak wielkiej ilości, sieć się
nie rozerwała. Rzekł do nich Jezus: «Chodźcie, posilcie się!»
Żaden z uczniów nie odważył się zadać Mu pytania: «Kto Ty
jesteś?» bo wiedzieli, że to jest Pan. A Jezus przyszedł, wziął
chleb i dał im, podobnie i rybę. To już trzeci raz Jezus ukazał
się uczniom swoim, powstawszy z martwych.

EWANGELIA 11

(J 21, 15-25)

W owym czasie Jezus ukazał się uczniom swoim powstawszy z martwych i
mówi do Szymona Piotra: «Szymonie, synu Jony, czy miłujesz Mnie
więcej aniżeli ci?» Mówi Mu: «Tak, Panie, Ty wiesz, że Cię
kocham». Mówi do niego: «Paś baranki moje!» I znowu, po raz
drugi, mówi do niego: «Szymonie, synu Jony, czy miłujesz Mnie?»
Mówi Mu: «Tak, Panie, Ty wiesz, że Cię kocham». Mówi do niego:
«Paś owce moje!». Mówi mu po raz trzeci: «Szymonie, synu Jony,
czy kochasz Mnie?» Zasmucił się Piotr, że mu po raz trzeci
powiedział: «Czy kochasz Mnie?» I mówi do Niego: «Panie, Ty
wszystko wiesz, Ty wiesz, że Cię kocham». Mówi do niego Jezus:
«Paś owce moje! Zaprawdę, zaprawdę, mówię ci: Gdy byłeś
młody, przepasywałeś się sam i chodziłeś, gdzie chciałeś. Ale
gdy się zestarzejesz, wyciągniesz ręce swoje, a inny cię przepasze
i poprowadzi, dokąd nie chcesz». To zaś powiedział, aby
zaznaczyć, jaką śmiercią uwielbi Boga. A powiedziawszy to, mówi
do niego: «Pójdź za Mną!» Piotr obróciwszy się zobaczył
idącego za sobą ucznia, którego miłował Jezus, a który w czasie
wieczerzy spoczywał na piersi Jego i powiedział: «Panie, któż to
jest, kto Cię wyda?» Gdy więc go Piotr ujrzał, mówi do Jezusa:
«Panie, a co z tym będzie?» Mówi mu Jezus: «Jeżeli chcę, aby
pozostał, aż przyjdę, co tobie do tego? Ty pójdź za Mną!»
Rozeszła się więc wśród braci wieść, że uczeń ów nie umrze,
ale Jezus nie powiedział mu, że nie umrze, lecz: «Jeśli Ja chcę,
aby pozostał aż przyjdę, co tobie do tego?» Ten właśnie uczeń
świadczy o tych sprawach i on je opisał. A wiem, że świadectwo
jego jest prawdziwe. Jest ponadto wiele innych rzeczy, których Jezus
dokonał, a które, gdyby je szczegółowo opisać, to sądzę, że
cały świat nie pomieściłby napisanych ksiąg. Amen.

Należy wiedzieć, kiedy śpiewa się triadikony powszednie według
ośmiu tonów.

Jeśli jest Alleluja lub Wielki Post, po ektenii śpiewamy Alleluja,
trzy razy, według tonu Oktoechosu, i mówimy te stichosy:

Stichos 1: Od godzin nocnych duch mój woła do Ciebie, Boże,
światłością są przykazania Twoje na ziemi.

Stichos 2: Nauczcie się sprawiedliwości, żyjący na ziemi.

Stichos 3: Zawiść ogarnie lud nieukarany.

Stichos 4: Dodaj im zła, Panie, dodaj zła sławnym ziemi.

Po każdym stichosie śpiewa się Alleluja, trzy razy. Po Alleluja
śpiewamy triadikony według tonu, każdy jeden raz.

Pieśni triadikony. Ton 1:

Cielesnymi wyobrażeniami bezcielesnych mocy do duchowego i
niematerialnego podnoszeni Rozumu i trójświętą pieśnią
przyjąwszy Trójhipostatycznego Bóstwa jasność, jak cherubini
zawołajmy jedynemu Bogu: Święty, Święty, Święty jesteś, Boże
nasz.

Chwała. Ze wszystkimi niebieskimi mocami jak cherubini będącemu na
wysokościach zawołajmy, trójświętą zasyłając Chwałę:
Święty, Święty, Święty jesteś Boże nasz, dla modlitw
wszystkich świętych Twoich zmiłuj się nad nami.

I teraz. Powstawszy ze snu przypadamy do Ciebie, Dobry, i anielską
pieśń śpiewamy Tobie, Mocny: Święty, Święty, Święty jesteś
Boże nasz, dla Bogurodzicy zmiłuj się nad nami.

We wszystkie tygodnie na pierwszym triadikonie należy mówić: W
poniedziałek: Dla orędownictwa bezcielesnych Twoich zmiłuj się nad
nami. We wtorek: Dla modlitw Poprzednika Twego zmiłuj się nad nami.
W środę i piątek: Mocą krzyża Twego zachowaj nas, Panie. W
czwartek: Dla modlitw apostołów Twoich i biskupa Mikołaja zmiłuj
się nad nami.

Pieśni triadikony. Ton 2:

Wyższe moce na ziemi naśladując, zwycięską pieśń przynosimy
Tobie, Dobry: Święty, Święty, Święty jesteś Boże nasz.

Chwała. Niestworzona naturo, wszystkich Stwórco, usta nasze otwórz,
abyśmy głosili chwałę Twoją, wołając: Święty, Święty,
Święty jesteś Boże nasz, dla modlitw wszystkich świętych Twoich
zmiłuj się nad nami.

I teraz. Z łoża i snu podniosłeś mnie, Panie, oświeciłeś mój
rozum i serce, otwórz moje usta, aby śpiewać Tobie, Święta
Trójco: Święty, Święty, Święty jesteś Boże nasz, dla
Bogurodzicy zmiłuj się nad nami.

Pieśni triadikony. Ton 3:

Trójco jednoistotna i niepodzielna, jedności trójhipostatyczna i
zawsze współbędąca, Ciebie jako Bogu anielską śpiewamy pieśń:
Święty, Święty, Święty jesteś Boże nasz.

Chwała. Ojca niemającego początku, Syna współniemającego
początku, Ducha zawsze współbędącego, Bóstwo jedno, jak
cherubini odważnie wysławiamy, mówiąc: Święty, Święty,
Święty jesteś Boże nasz, dla modlitw wszystkich świętych Twoich
zmiłuj się nad nami.

I teraz. Nagle Sędzia przyjdzie i ujawni czyny każdego, ale z
bojaźnią wołamy o północy: Święty, Święty, Święty jesteś
Boże nasz, dla Bogurodzicy zmiłuj się nad nami.

Pieśni triadikony. Ton 4:

Rozumnych Twoich sług odważnie przynosimy pieśni, śmiertelni,
mówiąc: Święty, Święty, Święty jesteś Boże nasz.

Chwała. Jak zastępy anielskie na niebiosach teraz stojący z
bojaźnią ludzie na ziemi, zwycięską pieśń przynosimy Tobie,
Dobry: Święty, Święty, Święty jesteś Boże nasz, dla modlitw
wszystkich świętych Twoich zmiłuj się nad nami.

I teraz. Twego Ojca niemającego początku i Ciebie, Chryste Boże, i
Najświętszego Twego Ducha jak cherubini ośmielamy się wysławiać,
mówiąc: Święty, Święty, Święty jesteś Boże nasz, dla
Bogurodzicy zmiłuj się nad nami.

Pieśni triadikony. Ton 5:

Czas śpiewu i godzina modlitwy, gorliwie zaśpiewajmy jedynemu Bogu:
Święty, Święty, Święty jesteś Boże nasz.

Chwała. Odważając się naśladować rozumne Twoje zastępy, Trójco
niemająca początku, ustami niegodnymi śpiewamy: Święty, Święty,
Święty jesteś Boże nasz, dla modlitw świętych Twoich zmiłuj
się nad nami.

I teraz. Temu, który zmieścił się w łonie dziewiczym i nie
rozłączył się z łonem Ojca, z aniołami i nas Chryste Boże
przyjmij, śpiewających Tobie: Święty, Święty, Święty jesteś
Boże nasz, dla Bogurodzicy zmiłuj się nad nami.

Pieśni triadikony. Ton 6:

Z bojaźnią stoją cherubini, lękają się z drżeniem serafini,
trójświętą pieśń przynosząc niemilknącym głosem, a z nimi i
my, grzeszni, śpiewamy: Święty, Święty, Święty jesteś Boże
nasz.

Chwała. Bezcielesnymi ustami, niemilknącym wysławianiem
sześcioskrzydli wołają Tobie trójświętą pieśń, Boże nasz, i
my na ziemi niegodnymi ustami chwałę Tobie oddajemy: Święty,
Święty, Święty jesteś Boże nasz, dla modlitw wszystkich
świętych Twoich zmiłuj się nad nami.

I teraz. Troiste jedno Bóstwo sławimy w niepomieszanej jedności i
anielska pieśń śpiewamy: Święty, Święty, Święty jesteś Boże
nasz, dla Bogurodzicy zmiłuj się nad nami.

Pieśni triadikony. Ton 7:

Wyższą mocą przez cherubinów opiewany i Bożą chwałą przez
aniołów wielbiony, przyjmij od nas, będących na ziemi, niegodnymi
ustami chwałę Tobie zasyłaną: Święty, Święty, Święty jesteś
Boże nasz.

Chwała. Jako sen odrzuciwszy lenistwo duszy, poprawę w chwale pokaż
Sędziemu i z bojaźnią zaśpiewaj: Święty, Święty, Święty
jesteś Boże nasz, dla modlitw wszystkich świętych Twoich zmiłuj
się nad nami.

I teraz. Niedostępnemu Bóstwu w jednej Trójcy jak serafini
trójświętą zasyłając chwałę z bojaźnią zaśpiewajmy:
Święty, Święty, Święty jesteś Boże nasz, dla Bogurodzicy
zmiłuj się nad nami.

Pieśni triadikony. Ton 8:

Na niebiosach serca mając aniołów naśladując zastęp z bojaźnią
przypadnijmy do Sędziego, zwycięską głosząc chwałę: Święty,
Święty, Święty jesteś Boże nasz.

Chwała. Patrzeć na Ciebie nie śmieją cherubini, fruwając wołają
z wykrzykiwaniem trójświętą Bożą pieśń, a z nimi i my wołamy
do Ciebie: Święty, Święty, Święty jesteś Boże nasz, dla
modlitw wszystkich świętych Twoich zmiłuj się nad nami.

I teraz. Zgięci pod mnóstwem grzechów naszych i nie śmiejąc
patrzeć na wyżyny niebios, duszę z ciałem pochylamy, z aniołami
pieśń śpiewając Tobie: Święty, Święty, Święty jesteś Boże
nasz, dla Bogurodzicy zmiłuj się nad nami.

Fotagogikony powszednie całego tygodnia.

W poniedziałek: Dla orędownictwa bezcielesnych Twoich zbaw mnie.

We wtorek: Dla modlitw, Panie, Poprzednika Twego zbaw mnie.

W środę i piątek: Mocą, Panie, krzyża Twego, zbaw mnie.

W czwartek: Dla modlitw, Panie, apostołów Twoich i biskupa
Mikołaja, zbaw mnie.

W sobotę natomiast dwa razy mówimy tak:

Pierwszy raz: Dla modlitw, Panie, świętych Twoich, zbaw mnie.

Drugi raz: Dla modlitw, Panie, Bogurodzicy, zbaw mnie.

Fotagogikony prosomiony według tonu trzy razy.

Fotagogikon, ton 1:

Światłość zapaliwszy, Panie, duszę moją oczyść z wszelkiego
grzechu, dla orędownictwa bezcielesnych Twoich i zbaw mnie.

Ton 2: Światłość Twoją zawsze będącą ześlij, Chryste Boże, i
oświeć tajemne oczy serca mego, dla orędownictwa bezcielesnych
Twoich i zbaw mnie.

Ton 3: Ześlij Światłość Twoją, Chryste Boże, i oświeć serce
moje, dla orędownictwa bezcielesnych Twoich i zbaw mnie.

Ton 4: Światłość rozpal światu Twemu, w ciemności będącą
duszę moją oczyść z wszelkiego grzechu, dla orędownictwa
bezcielesnych Twoich i zbaw mnie.

Ton 5: Dawco Światłości, Panie, ześlij Światłość Twoją i
oświeć serce moje, dla orędownictwa bezcielesnych Twoich i zbaw
mnie.

Ton 6: Ześlij duszom naszym zawsze będącą Światłość Twoją,
dla orędownictwa bezcielesnych Twoich, Panie.

Ton 7: Podnieś mnie, Panie, dla sławienia Ciebie, naucz mnie czynić
wolę Twoją, Święty, dla orędownictwa bezcielesnych Twoich i zbaw
mnie.

Ton 8: Święty będąc, Chryste, oświeć mnie Tobą, dla
orędownictwa bezcielesnych Twoich i zbaw mnie.

Eksapostilariony całego tygodnia.

W poniedziałek: Niebo upiększywszy gwiazdami jako Bóg i Twoimi
aniołami całą ziemię oświecający, Stwórco wszystkich, zbawiaj
śpiewających Tobie.

Teotokion: Słodyczy aniołów, cierpiących radości, chrześcijan
orędowniczko, Dziewico Matko Pana, wspomóż nas i wybaw z wiecznych
mąk.

We wtorek: Wysławmy wszyscy Poprzednika Pana, Chrzciciela Zbawcy,
wśród proroków proroka i wychowanka pustyni, zrodzenie Elżbiety.

Teotokion: Słodyczy aniołów – patrz poniedziałek.

W środę i piątek: Krzyż jest stróżem całego świata, krzyż
jest pięknem Kościoła, krzyż jest wiernych umocnieniem, krzyż
jest aniołów chwałą i demonów raną.

Stauroteotokion: Przy krzyżu stojąc, która Ciebie bez nasienia
zrodziła, łkając wołała: Biada, najsłodsze Dziecię, jakże
zaszedłeś z oczu moich? Jakże wśród umarłych policzono Ciebie?

W czwartek:

Prosomion: Niewiasty usłyszcie.

Na całą ziemię idąc głoście Chrystusowe w Dziewicę święte
wcielenie, ludy nawracające z oszustwa i oświecające, wszystkich
uczące czcić Trójcę, apostołowie Zbawcy.

Prosomion: Wielkiego pasterza, przywódcę i hierarchę, wszyscy
sławimy zwierzchnika Mirry Mikołaja, wielu bowiem mężów wybawił,
mających niesprawiedliwie umrzeć, cesarzowi zjawił się z
Aulabiuszem we śnie, rozwiązując niesprawiedliwy wyrok.

Teotokion: Mario najczcigodniejsza, złota kadzielnico, nieogarnionego
Bóstwa przybytku, w którym Ojciec zechciał, aby Syn zamieszkał i
Duch Święty ocieniwszy Ciebie, Dziewico, okazał Bogurodzicą.

W sobotę: Ty, który rządzi martwymi i żywymi jako Bóg, i
świętymi swoimi oświecił całą ziemię, Stwórco wszystkich,
zbawiaj śpiewających Tobie.

Teotokion: Chlubimy się Tobą, Bogurodzico, i przed Bogiem mamy
Ciebie jako orędowniczkę, wyciągnij niezwyciężoną Twoją rękę
i skrusz naszych wrogów, Twoim pomoc ześlij pomoc ze Świętego.

Triadikony Grzegorza Synaity,

śpiewane we wszystkie niedziele po kanonie Trójcy na nabożeństwie
o północy:

Godne to jest zaiste sławić Ciebie, Boga Słowo, przed którym
drżą stojąc cherubini i wysławiają moce niebios, który powstał
po trzech dniach z grobu, Chrystusa Dawcę Życia z bojaźnią
wysławmy.

Zaśpiewajmy wszyscy pobożnie w pieśniach Bożych Ojcu i Synowi, i
Duchowi Bożemu, trójhipostatycznej władzy, jedynemu królestwu i
panowaniu.

Tej, którą opiewają wszyscy ludzie i wysławiają moce niebieskie,
której wszyscy z wiarą kłaniają się, jedności w istocie
trójhipostatycznej.

Panującą nad cherubinami i przewyższającą bez porównania
serafinów, niepodzielną Trójcę w jedności, będącą początkiem
wszystkiego, Ciebie wysławiamy.

Ojcu niemającemu początku i Bogu, współniemającemu początku
Słowu z Duchem pokłońmy się, nierozłącznej jednej połączonej
Istocie, trójczęściową jedność w pieśniach uczcijmy.

Świetliste Twoje błyskawice rozpal mi Boże mój trójhipostatyczny,
Stwórco wszystkiego, i okaż mnie domem Twojej niedostępnej Chwały,
Świetlisty, Światłonośny i niezmienny.

Przed którym drżą cherubini i wysławiają anielskie zastępy, w
Dziewicę w niewypowiedziany sposób wcielonego Chrystusa Dawcę
życia z bojaźnią wysławmy.

Także trisagion i po Ojcze nasz, hypakoe według tonu. Panie, zmiłuj
się, czterdzieści razy. Chwała, i teraz. Czcigodniejszą od
cherubinów. Kapłan: Boże, ulituj się nad nami.

Kapłan odmawia modlitwę:

Wszechmocna i życiodajna Święta Trójco, Źródło Światłości,
która wszelkie ziemskie i niebieskie stworzenia z jednej łaski z
niebytu powołałaś i otaczasz Opatrznością, i podtrzymujesz,
któraś po różnorakich Twych niewypowiedzianych dla ludzi
łaskawościach darowała nam pokutę ze względu na towarzyszące nam
do śmierci cielesne słabości, nie pozwól nam, nieszczęsnym, w
złych naszych czynach umrzeć, ani też nie uczyń nas pośmiewiskiem
twórcy zła i zawiści, gubiciela. Widzisz bowiem, Najłaskawsza,
jakiż Onego na nas zamysł i wrogość, jakież nasze cierpienia,
słabości i niedbalstwo. Okaż przeto, prosimy, Twoje
niewypowiedziane łaski, w każdym dniu i o każdej godzinie, nam,
którzy wprowadzamy Ciebie w zagniewanie przekraczając czcigodne i
życiodajne przykazania. Daruj nam i przebacz wszelkie w
dotychczasowym życiu aż do tego czasu popełnione grzechy czynem,
słowem, lub myślą. Pozwól nam też pozostałe nasze życie
spędzić w pokucie, rozrzewnieniu i zachowaniu świętych Twoich
nakazów. Jeśli bowiem zwiedzeni zmysłowością wielorako
zgrzeszyliśmy lub też spędzaliśmy czas zwodzeni obrzydliwymi i
bezpożytecznymi pożądaniami, jeżeli gniewem i złością
rozdrażnieni jakiegoś brata znieważyliśmy, jeżeli przez język
niepohamowany zostaliśmy złowieni w mocne sieci wroga, jeżeli
którymś ze zmysłów naszych lub też wszystkimi zgrzeszyliśmy
dobrowolnie lub mimowolnie, świadomie lub nieświadomie, przez
zachwyt lub pouczenie, szaleńczo upadliśmy, jeżeli zbrukaliśmy
sumienie złymi i czczymi zamiarami, jeżeli w inny jakiś sposób
zgrzeszyliśmy, męczeni przez złe zamiary i skłonności, to daruj
nam i przebacz wszystko, Szczodra, Łaskawa i wielce Miłosierna. Daj
nam odwagę i moc, abyśmy pełnili łaskawą Twoją wolę, przyjemną
Tobie i doskonałe, abyśmy nocne i mroczne zło przez jasność
pokuty przemienili, i takoż za dnia chodząc godnie objawili się,
niegodni, Twojej przyjaźni do człowieka, śpiewając Tobie i
wywyższając Ciebie na wieki. Amen.

Rozesłanie i zwykłe prośby:

Pomódlmy się za metropolitę naszego N. i za wszystkich w Chrystusie
naszych braci.

My zaś: Panie, zmiłuj się, łagodnym i cichym głosem.

Po skończeniu ektenii przełożony mówi: Panie Jezu Chryste, Boże
nasz, dla modlitw świętych ojców naszych zmiłuj się nad nami.
Amen.

TROPARIONY NIEDZIELNE,

śpiewane po Nieskalanych w niedziele całego roku, ton 5:

Po każdym troparionie mówimy:

Błogosławiony jesteś, Panie, naucz mnie przykazań Twoich.

Anielski sobór zadziwił się, widząc Ciebie pośród umarłych.
Zbawco, zniszczyłeś moc śmierci, podniosłeś ze sobą Adama i
wszystkich uwolniłeś z otchłani.

Błogosławiony jesteś, Panie, naucz mnie przykazań Twoich.

O uczniowie, dlaczego mieszacie mirrę ze łzami, w grobie jaśnieje
anioł, głosząc niewiastom mirę niosącym: Zobaczcie grób i
zrozumcie, że Zbawiciel powstał z grobu.

Błogosławiony jesteś, Panie, naucz mnie przykazań Twoich.

Wcześnie rano niewiasty mirę niosące przybiegły płacząc do Twego
grobu, ale stanął przed nimi anioł i powiedział: Skończył się
czas płaczu, nie płaczcie, ale głoście Apostołom
zmartwychwstanie.

Błogosławiony jesteś, Panie, naucz mnie przykazań Twoich.

Niewiasty mirę niosące płacząc przyszły z mirą do Twego grobu,
Zbawco, anioł zaś powiedział im: Dlaczego pośród umarłych
Żywego szukacie, bowiem Bóg powstał z grobu.

Chwała. Triadikon: Pokłońmy się Ojcu i Jego Synowi, i Świętemu
Duchowi, Świętej Trójcy w jednej naturze, wołając z Serafinami:
Święty, Święty, Święty jesteś, Panie.

I teraz. Teotokion: Zrodziwszy Dawcę życia, o Dziewico, Adama
wybawiłaś z grzechu, Ewie dałaś radość zamiast smutku, upadłych
w życiu podniesie Ten, który się wcielił w Ciebie, Bóg i
człowiek.

Alleluja. Alleluja. Alleluja, chwała Tobie, Boże (trzy razy).

We wszystkie niedziele na Chwała stichera Ewangelii. I teraz,
teotokion, ton 2:

Błogosławiona jesteś, Bogurodzico Dziewico, albowiem przez Tego,
który z Ciebie przyjął ciało otchłań została zniewolona, Adam
został wezwany, klątwa zniesiona, Ewa uwolniona, śmierć
uśmiercona, i myśmy ożyli, przeto donośnie śpiewamy:
Błogosławiony jesteś, Chryste Boże, który tak zechciałeś,
chwała Tobie.
