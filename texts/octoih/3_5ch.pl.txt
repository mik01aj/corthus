W ŚRODĘ WIECZOREM,

do: Panie, wołam do Ciebie, dodajemy stichery ku czci świętych
apostołów, ton 3:

Prosomion: Wielkie męczenników.

Stichos: Jeśli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Modlitwami czcigodnych i Bożych apostołów Twoich, szczodry
Przyjacielu człowieka, jedyny miłosierny, pokorę Twoją daruj Twoim
sługom i wybaw z nieszczęść tych, którzy śpiewają Tobie i
kłaniają się Tobie.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

Gdy zasiądziecie na dwunastu tronach z Sędzią wszystkich, aby
sądzić wszystkie stworzenia, okażcie mnie nieosądzonym, wybawcie z
ciemności i wszelkiej udręki, łaskawcy moi, Boży apostołowie.

Stichos: Od straży porannej do nocy, od straży porannej niech Izrael
ma nadzieję w Panu.

Wybawcie mnie od strzał niegodziwego jako świadkowie Boży,
wygaszając podstępy i zroście mnie duchową rosą, modlę się do
was, mądrzy moi łaskawcy, Boży apostołowie.

Także z Menei stichery świętemu. Jeśli nie ma Menei, to inne
stichery świętemu i wielkiemu cudotwórcy Mikołajowi, ton i
prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Zraniony zostałem, nieszczęsny, ukąszeniem węża i leżę
porzucony, martwy i bez oddechu, Twoją odważną modlitwą podnieś
mnie szybko, błogosławiony Hierarcho, abym sławił szybko
otrzymaną od Ciebie łaskę.

Stichos: Chwalcie Pana wszystkie narody, wysławiajcie Go wszyscy
ludzie.

Rozum mój został omroczony złymi zamysłami i widząc mnie
leżącego mądry oszust wcale nie przestaje dalej mnie łowić, ale
jako Bóg ulituj się i zbaw mnie dla modlitw Mikołaja.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Wielkie zbawienie okazałeś nam wszystkim, Mikołaju wielce
błogosławiony, wybawiasz bowiem z wszelkich nieszczęść i pokus
Twoje sługi, z ataków i słabości oraz niewidzialnych wrogów.

Chwała, i teraz. Teotokion: Wielka jest moc Twoich cudów, Czysta,
wybawiasz bowiem z nieszczęść i wybawiasz ze śmierci, wyrywasz z
nieoczekiwanych pokus, szybko rozwiązujesz i zabierasz grzechy ludzi.

Także: Pogodna Światłości. Prokimenon dnia.

Na stichownie stichery ku czci apostołów, ton 3:

Na całą ziemię rozejdzie się wasza nauka, święci apostołowie,
zniszczyliście oszustwo bożków głosząc poznanie Boga i dobry jest
wasz wysiłek, błogosławieni, przeto śpiewamy i wysławiamy waszą
pamięć.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Będąc gałązkami życiodajnego krzewu winnego, chwalebni
apostołowie, jako owoc pobożności sami siebie złożyliście Bogu,
przeto mając odwagę przed Nim, proście o danie pokoju i wielkiego
miłosierdzia naszym duszom.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennicy Twoi, Panie, umocnili się wiarą, pokrzepili nadzieją,
zjednoczyli duchowo w miłości Twego krzyża, zniszczyli wraże
dręczenie i otrzymawszy korony modlą się z bezcielesnymi za dusze
nasze.

Chwała, i teraz. Teotokion: Wielce grzeszącego wyrwij mnie,
Dziewico, wielką Twoją modlitwą, z należnego mi płomienia, popraw
Twoimi modlitwami, Czysta, kierując mnie ku zbawczym ścieżkom
Twoimi macierzyńskimi modlitwami.

W ŚRODĘ NA POWIECZERZU,

Kanon modlitewny do Najświętszej Bogurodzicy. Ton 3.

Pieśń 1

Hirmos: Dawno temu z woli Bożej wody w jedno zebrawszy miejsce
rozdzielił morze dla ludu izraelskiego, oto Bóg nasz pełen chwały,
Jemu jednemu śpiewajmy, albowiem się wysławił.

Daj mi jęki skruchy, Bogurodzico, i łzę duchową, abym płakał nad
wieloma swoimi grzechami, otrzymał poprawę sumienia, Dziewico, i
ubłagał Twoje miłosierdzie.

Potykając się o zamysły i wpadając w otchłań zguby, błagam
teraz, Dziewico, Twoje wspomożenie: Umocnij niezachwianie niemoc mego
umysłu na mocnej opoce Bożych przykazań.

Chwała. Noszę bezpłodny figowiec i lękam się porąbania oraz
Sądu, aby Stwórca mój Bóg nie posłał mnie w ogień, Władczyni
uprzedź, uczyń owocnymi moje czyny pokutne, abym sławił Ciebie.

I teraz. Będąc nieskalaną świątynią Króla, nieprzystojnymi
żądzami skalałem moje serce, modlę się, abyś oczyściła,
Przeczysta, cnotą i czystym życiem, wzbogaciła czynami, Łaski
Pełna.

Pieśń 3

Hirmos: Ty, który wszystko przywiodłeś do istnienia Słowem
stwarzając, Duchem spełniając, Wszechwładco Najwyższy, w Twojej
miłości umocnij mnie.

Liczni są, którzy ze mną walczą i zasmucają mnie, nie mogę
znaleźć ulgi i wybawienia od otaczających mnie, lecz nie pogardzaj,
Czysta, moją modlitwą.

Obciążony mnóstwem zła i licznymi moimi grzechami, nie mogę
spojrzeć na wyżyny nieba, lecz Ty daj mi odpuszczenie, Przeczysta.

Chwała. Zły wąż próbuje przez wszystkie dni rozrywać moją
duszę, lecz skrusz mu, Bogurodzico, zęby zgubne dla duszy.

I teraz. Wybaw mnie, Bogurodzico, z wszelkich atakujących mnie
nieszczęść i z burzy grzechów, Twego sługę, i Twoimi modlitwami
skieruj mnie do zbawczej przystani.

Pieśń 4

Hirmos: Dałeś nam, Panie, wielką miłość, Jednorodzonego bowiem
Twego Syna za nas na śmierć wydałeś. Przeto wołamy Tobie z
dziękczynieniem: Chwała mocy Twojej, Panie!

Drżę myśląc o otchłani moich grzechów i nieprzystojnych
zamysłów wielkim wzburzeniu, lecz Ty zatroszcz się o mnie i skieruj
ku ciszy, Przeczysta.

Ciężka nieznajomość dosięgła teraz moją duszę, brak rozumu i
zapomnienie zła, jakie uczyniłem w życiu, lecz Ty, Przeczysta,
skieruj mnie ku pokucie za moje grzechy.

Chwała. Ogień żądz wygaś strumieniami łez i tłamszące mój
rozum życiowe wzburzenie, ciernie spal ogniem Ducha, Bogurodzico, Ty
bowiem jesteś opieką i pochwałą.

I teraz. Falami pokus i wzburzenia cały jestem zatapiany przez złe
zamysły, w głębię rozpaczy zawsze sprowadzany wołam do Ciebie:
Władczyni, wybaw mnie, Twego sługę.

Pieśń 5

Hirmos: Gdy Izajasz zobaczył na tronie wywyższonego Boga,
podnoszonego przez aniołów chwały, zawołał: O, ja skalany, a
przecież przewidziałem wcielającego się Boga, Światłość
niezachodzącą, rządzącego światem.

Znasz cierpienia mojej duszy i niemoc ciała, Władczyni, gnicie mego
rozumu i niestałość, przeto uczyń mnie godnym miłosierdzia i
łaski Twojej, abym sławił Ciebie, zbawiany Twoją opieką.

Nie zamykaj dla mnie miłosierdzia Twoich zmiłowań, Władczyni
nieskalana, ale przychodzącemu do Ciebie w rozrzewnieniu daj Twoje
zmiłowanie, przemianę zła i przebaczenie, abym dziękczynnie
opiewał Twoją wspaniałość.

Chwała. Rozmnożyli się bardziej niż włosy mojej głowy, Dziewico,
nienawidzący mnie bez powodu i zasmucający mnie teraz szukają jak
mnie rozerwać i uczynić swoim pokarmem, Czysta, przeto napełnij ich
wstydem i zmuś do ucieczki.

I teraz. Ty, która dajesz światu pokój i wszystkim zbawienie,
bowiem zrodziłaś Boży pokój, Dziewico, walkę żądz mojej duszy i
ciała przemień, Czysta, w pokój bojaźnią i miłością Zbawcy
Chrystusa.

Pieśń 6

Hirmos: Ogromna otchłań grzechów otoczyła mnie i słabnie mój
duch, lecz Ty, Władco, wyciągnij wszechwładną Twoją prawicę i,
dobry Sterniku, zbaw mnie, jak Piotra.

W czynach, słowach i myślach nie ma gorzej żyjącego ode mnie na
ziemi, przeto proszę Twoją przyjaźń do człowieka, Władczyni,
abym otrzymał zmiłowanie.

Czyny złych grzechów rodzą wszystkim smutek, przeto jesteśmy teraz
atakowani przez gorzkie pokusy, pomóż nam, która jedyna jesteś dla
chrześcijan wybawieniem.

Chwała. Rodzisz i pozostajesz czystą po zrodzeniu, Bogurodzico
Dziewico, przeto zawsze módl się do zrodzonego z Ciebie, abyśmy
zostali wybawieni z wszelkich wrażych szkód, Twoi słudzy.

I teraz. Modlitwami przeczystej Twojej Matki i wszystkich proroków,
męczenników oraz świętych uczniów, Słowo Boże, daj nam pokój i
oczyszczenie grzechów.

Także: Panie, zmiłuj się, trzy razy. Chwała, i teraz.

Katyzma poetycka, ton 3:

Całe życie moje w wielkim przeszedłem lenistwie, Przeczysta, i
teraz zbliżyłem się do końca mego czasu, przestraszyłem się
licznych wrogów, aby nie rozerwali mojej duszy, Nieskalana, i
rzuciły mnie w głębię zguby, lecz ulituj się nad Twoim sługą,
Dziewico, i wybaw mnie z ich złości.

Pieśń 7

Hirmos: Dawno temu złotemu posągowi, perskiemu bożkowi dzieci nie
pokłoniły się, śpiewając trzej w środku pieca: Ojców Boże,
błogosławiony jesteś.

Do Ciebie, Matko Boża czysta i nieskalana, skalany ciałem i duszą,
zbrukany czynami nieczystymi, modlę się, Władczyni, mając
nadzieję na Twoje miłosierdzie, ulituj się nade mną, Przeczysta.

Grzechów moich jest mnóstwo i zła doświadczenie, zwątpienie
bardzo mnie nęka i ciągnie do głębi rozpaczy, lecz Ty, przeczysta
Władczyni, wybaw mnie ginącego i okropnie zatapianego.

Chwała. Mnóstwem zmiłowań Twojej łaskawości, odrzuć wielość
naszych grzechów, Dobry, i bądź łaskawy dla wołających bez
przerwy: Błogosławiony jesteś, Panie Boże ojców naszych.

I teraz. Z powodu żądz i głębi smutku, z pokus życiowych
pociągnij nas ku niecierpiętliwości, Czysta, i radosnemu weselu,
Błogosławiona, wołających: Ty jesteś jedyna Łaski Pełna.

Pieśń 8

Hirmos: Materialnego ognia płomień niematerialnym wiążąc ogniem
Boga widzący młodzieńcy śpiewali: Błogosławcie wszystkie dzieła
Pańskie, Pana.

Gorycz rozkoszy przeniknąwszy wszystkie cielesne zmysły, strasznie
kala moją duszę i pociąga ku śmierci: Władczyni świata, bądź
mi wybawieniem.

Na Ciebie składam duszę, serce i ciało, nie mam bowiem innej
nadziei poza Tobą, Władczyni, od której otrzymam zmiłowanie,
przeto daj mi obfite Twoje miłosierdzie i łaskę.

Chwała. Wąż przypełznął do mnie z jadem, rozkoszą ciała
uśmiercił moją nieszczęsną duszę, lecz ożyw ją przeciwnymi
lekarstwami, Czysta, Twoimi modlitwami.

I teraz. Ty, która zrodziłaś Boga i Zbawcę, Przywódcę pokoju,
módl się do Niego, aby szybko dał światu pokój, bowiem w świecie
będziemy Go sławić.

Pieśń 9

Hirmos: Ciebie, krzew gorejący i świętą Dziewicę, Matkę
Światłości i Bogurodzicę, nadzieję nas wszystkich uwielbiamy.

Skalanie pełnych żądzy zamysłów mego rozumu oczyść, Czysta,
odziewając mnie w świetlistą szatę niecierpiętliwości.

Otwórz mi, Dziewico, Boże bramy pokuty, zagradzając bramy moich
żądz i rozkoszy, powstrzymując je Twoją mocą.

Chwała. Usłysz głos mego jęczenia i głos mego płaczu, daj
oczyszczenie i zbawienie nieszczęsnej mojej duszy, Dziewico
nieskalana.

I teraz. Daniel Prorok widział Twoje zrodzenie, Dziewico, widział
prawdziwie zaiste, widział na tronie, którego nazwał Starodawnym.

Także: Zaprawdę godne to jest, i pokłon. Trisagion i po: Ojcze
nasz, tropaarion, ciąg dalszy i rozesłanie.

W CZWARTEK RANO,

po pierwszej recytacji Psałterza katyzmy poetyckie, ton 3:

Przyjdźcie wszyscy, wychwalmy apostołów jako sterników, zniszczyli
bowiem oszustwo bożków, wprowadzili w światłość życia i
nauczyli wierzyć w Trójcę, przeto dzisiaj czcząc ich czcigodną
pamięć, wierni, sławimy Chrystusa Boga naszego.

Stichos: Na całą ziemię rozejdzie się ich głoszenie i aż do
krańców ziemi ich słowa.

Pamięć Twoich apostołów rozświetliłeś, Panie wszechmocny,
umocniwszy ich, aby upodobnili się do Twoich cierpień i mężnie
zwyciężyli wrażą moc, przeto przyjęli łaskę uzdrowień, ich
modlitwami, Przyjacielu człowieka, daj pokój Twemu ludowi.

Chwała, i teraz. Teotokion: Nieogarnionego i nieopisanego Boga,
jednoistotnego Ojcu niemającemu początku, który tajemnie wcielił
się w Twoje łono, Bogurodzico, znamy jako jedno i niepomieszane z
Trójcy Bóstwo, zrodzenie Twoje w świecie sławiąc, przeto
dziękczynnie wołamy do Ciebie: Raduj się, otoczona radością.

Po drugiej recytacji Psałterza katyzmy poetyckie, ton 3:

Całą ziemię napoiliście strumieniami, apostołowie Boga Słowa, i
wyrósł kłos wiary, napełniając krańce świata, wszystkie bowiem
plewy posiekaliście, przeto wszystkich przyprowadziliście do
Chrystusa Boga, chrzcząc ich w Trójcy niestworzonej.

Stichos: Niebiosa sławić będą cuda Twoje, Panie.

Powtarzamy tę samą katyzmę poetycką.

Następnie stichos: Przedziwny jest Bóg w świętych swoich, Bóg
Izraela.

Cierpiętnicy święci, módlcie się do miłosiernego Boga, aby dał
naszym duszom odpuszczenie grzechów.

Chwała, i teraz. Teotokion: Prorocy głosili, apostołowie nauczali,
męczennicy wyznawali i my wierzymy, że zaiste jesteś prawdziwą
Bogurodzicą, przeto wielbimy Twoje niewypowiedziane zrodzenie,
Przeczysta.

Po trzeciej recytacji Psałterza katyzmy poetyckie, ton 3:

Apostołów Twoich, Chryste, posłałeś do krańców ziemi, jako
miłosierny, jako bardzo ostre strzały, niszczące wszelką
bezbożność i zabobon, zasadzające zbawcze nauki, ich modlitwami,
Szczodry, daj pokój naszym duszom.

Ciebie, głosiciela prawdy i jaśniejący świecznik światu
sławiąc, opiewamy Mikołaju, i wołamy z wiarą, modląc się,
bowiem niewinnych wyrwałeś śmierci, tak i nas, święty, wybaw z
nieszczęść, smutków i wszelkich okropieństw.

Chwała, i teraz. Teotokion: Moją duszę zmarłą przez liczne
grzechy, nieskalana Władczyni, ożyw jako mająca macierzyńską
odwagę do Syna Twego, Ty bowiem jedyna w sposób przewyższający
rozum i sens zrodziłaś Słowo współniemające początku z Ojcem i
Duchem, zawsze dające światu życie i niezniszczalność, i wielkie
miłosierdzie.

Kanon ku czci świętych i chwalebnych apostołów. Poemat Teofana.
Ton 3.

Pieśń 1

Hirmos: Dawno temu z woli Bożej wody w jedno zebrawszy miejsce
rozdzielił morze dla ludu izraelskiego, oto Bóg nasz pełen chwały,
Jemu jednemu śpiewajmy, albowiem się wysławił.

Kolumny Kościoła, fundamenty wiary, umocnienie pobożności i
wszystkich wiernych umacniający, przyjdźcie, wysławmy świętych
apostołów, albowiem zbawiamy się przez ich modlitwy (dwa razy).

Sam przed sądem marnotrawny syn uląkł się osądzenia, zdobył
bowiem niezliczone złe czyny, przeto modlę się do Ciebie,
sprawiedliwy Sędzio: Zbaw mnie zrozpaczonego, Zbawco, Bożymi
modlitwami Twoich apostołów.

Niezmienne kolumny pobożności, poprawcie mnie oszustwem wrażym
zatrzymanego i leżącego na ziemi, nieszczęsnego i wątpiącego,
abym otrzymał odpuszczenie przeze mnie popełnionych grzechów.

Teotokion: Ze świętymi prorokami, z apostołami i męczennikami
módl się gorliwie do wcielonego w Ciebie Pana, Czysta, aby umartwił
wszystkie nasze cielesne żądze i dał nam żywot wieczny.

Inny kanon ku czci świętego, wielkiego cudotwórcy Mikołaja. Poemat
Józefa. Ton 3.

Pieśń 1

Hirmos: Śpiewajmy Panu, który uczynił przedziwne cuda w Czerwonym
morzu, falami pokrył bowiem przeciwnika i wybawił Izraela, Jemu
jedynemu śpiewamy, albowiem się wysławił.

Najjaśniejszy świecznik niegasnący, na ziemi będący kolumną i
wzywający do Bożej przystani tych, którzy są zawsze zatapiani
falami życia, wszyscy uczcijmy Mikołaja i uwielbiajmy miłością.

Umacniany mocą Bożą, błogosławiony, gorliwość pobożności w
umyśle zdobyłeś, przeto mających niesprawiedliwie umrzeć
wybawiłeś, a my modlimy się do Ciebie: Wybaw nas, Mikołaju, z
wszelkiego niesprawiedliwego uciemiężenia.

Teotokion: Ty, która jesteś arką mieszczącą Dawcę Prawa,
zabierającego wszystkie nasze nieprawości ze względu na
niewypowiedzianą otchłań Bożego miłosierdzia, przeto zgodnie
opiewamy przeczystą Marię.

Pieśń 3

Hirmos: Ty, który wszystko przywiodłeś do istnienia Słowem
stwarzając, Duchem spełniając, Wszechwładco Najwyższy, w Twojej
miłości umocnij mnie.

Wy, którzy krańce świata napełniliście Boską nauką, moją
duszę napełnijcie cnotliwymi czynami i dobrymi zamysłami,
świadkowie Chrystusa (dwa razy).

Od rozlicznych zgorszeń złego i z wszelkiego smutku, i z wszelkiego
ucisku, z wszelkiego uciemiężenia wybawcie mnie, uczniowie
Chrystusowi.

Biada, duszo moja nieszczęsna i pokorna, często grzesząca i
gniewająca Boga, jakże wyprosisz przebaczenie zła, które nie
przestajesz czynić?

Teotokion: Boża drabino, którą widział Jakub, a po niej zstąpi
Bóg nas podnosząc, gorliwie módl się z apostołami, aby ulitował
się nad nami.

Inny kanon.

Hirmos: Niepłodna duszo i bezdzietna, zdobądź owoc błogosławiony
przez Boga, weseląc się zawołaj: Umocniłem się w Tobie, Boże,
nie ma sprawiedliwego poza Tobą, Panie.

Okazałeś się ostrym mieczem duchowym, mądry, siekąc złe plewy
heretyków i cnót ścieżki zbawcze wyrównując wiernym, ojcze
Mikołaju.

Do Ciebie, źródło toczące potoki uzdrowień, modlimy się,
święty, skalania żądz wszystkich nas obmyj Twoimi modlitwami,
wybawiając z nieszczęść.

Twoimi gorliwymi modlitwami zrzucając wroga i teraz umocnij przeciwko
niemu osłabione nasze myśli przez ataki żądz, przyzwaniem
świętych Twoich modlitw, ojcze Mikołaju.

Teotokion: Rozum nie może zrozumieć zrodzenia przewyższającego
rozum, Twego cudownego zrodzenia, Bogurodzico nieskalana, przeto
modlę się do Ciebie: Obdarz mój rozum łaską, abym zawsze sławił
Ciebie.

Pieśń 4

Hirmos: Dałeś nam, Panie, wielką miłość, Jednorodzonego bowiem
Twego Syna za nas na śmierć wydałeś. Przeto wołamy Tobie z
dziękczynieniem: Chwała mocy Twojej, Panie!

Jak błyskawice i jak promienie niezachodzącego Słońca apostołów
posyłając, Słowo, na krańce świata, aby wszystkich oświecić
oraz rozpędzić mrok bezbożności (dwa razy).

Morze okropnych grzechów burzy się przeciwko mnie, Słowo, i fale
nieprzystojnych zamysłów wzburzają moją pokorną duszę, Sterniku
Panie, zbaw mnie modlitwami Twoich uczniów.

Przerażam się myśląc o Twoim budzącym bojaźń przyjściu,
Władco, mam bowiem zanim nastanie Sąd moje oskarżające mnie
wewnętrzne sumienie, i przed mękami dręczącymi moją
nieczułość.

Teotokion: Słowo Boże, które urodziło się z Dziewicy, Jej
świętym orędownictwem i mądrych Twoich apostołów, Zbawco, wybaw
nasze dusze z wszelkich nieszczęść i smutków.

Inny kanon.

Hirmos: Jako ocienioną górę Habakuk ujrzał Twoje łono, Czysta,
przeto zawołał: Z południa przyjdzie Pan i Święty z góry
ocienionej czaszy.

Zawsze każdy wierny przedstawia Ciebie Bogu jako orędownika, przeto
błagamy Ciebie, abyś wybawił nas z okropnych pokus i upadków
grzesznych, ojcze.

Mając w sercu łaskę Pańską jak żywą wodę, zawsze zraszasz,
mądry, obciążonych ciężarem smutków i suszą grzechów,
mających nieszczęście zginąć, błogosławiony.

Ty, który niegdyś wybawiłeś niesprawiedliwie prowadzonych na
śmierć, teraz i nas wybawiaj od ludzi niszczonych ciemiężeniem, i
od wszelkiego oszustwa biesów.

Teotokion: Wcielone Słowo z ogromu Jego łaskawości w
niewypowiedziany sposób zrodziłaś, módl się do Niego, Przeczysta,
aby wszystkich wybawił z żądz cielesnych i skalania, a także
wszystkich obciążonych w życiu.

Pieśń 5

Hirmos: Na ziemi pojawił się Niewidzialny i z ludźmi zechciał
żyć Niedościgniony, do Ciebie zwracając się z modlitwą poranną
śpiewamy Tobie, Przyjacielu człowieka.

Na ziemi wcieliwszy się powołałeś uczniów, niebiosa głoszące
chwałę Twoją, Chryste, przeto ze względu na nich, Panie, zmiłuj
się nad duszami naszymi (dwa razy).

Z żądz i wszelkich niebezpieczeństw, z okropnych nieszczęść,
Słowo, wybaw Twoje sługi, dla przyjemnych Tobie modlitw Twoich
apostołów.

Biada mi, duszo pełna żądz, jakże chcesz stanąć na budzącym
bojaźń Sądzie będąc bezpłodną? Czuwaj przeto i pokajaj się,
przynosząc owoce cnót.

Teotokion: Do Tego, który na ziemi pojawił się w niewypowiedziany
sposób w ciele, z czystego Twego łona, Czysta, módl się zawsze
jako do Syna Twego, aby dał nam oczyszczenie.

Inny kanon.

Hirmos: Twoją niezachodzącą Światłością, Chryste, oświeć
moją pokorną duszę i skieruj ku Twojej bojaźni, albowiem
światłością są Twoje przykazania.

Stojąc przed czystą Światłością i oświecany zawsze z niej
wychodzącymi zorzami, ojcze, wyproś wszystkim oczyszczenie i pokój.

Dla gorących modlitw Mikołaja ulituj się nade mną, który bardziej
od wszystkich ludzi zagniewałem Ciebie nierozumnym rozumem,
Najłaskawszy.

W beznadziei spędziłem życie moje, modlę się do Ciebie, ojcze
Mikołaju, podnieś ku pokucie moją skalaną myśl.

Teotokion: Jako jedyna radość aniołów, radością otoczona,
napełnij radością moją myśl bolejącą i pogrążającą się w
lenistwie.

Pieśń 6

Hirmos: Ogromna otchłań grzechów otoczyła mnie i słabnie mój
duch, lecz Ty, Władco, wyciągnij wszechwładną Twoją prawicę i,
dobry Sterniku, zbaw mnie, jak Piotra.

Wytoczywszy otchłań mądrości duchowej, zgromadzenie apostolskie,
wysusz strumień światowego mędrkowania i napój zgromadzenia
pobożnych (dwa razy).

Westchnij i zapłacz, pokorna duszo moja, i zawołaj do Pana,
mówiąc: Zgrzeszyłem przed Tobą, Władco, oczyść mnie, Łaskawy,
dla modlitw mądrych Twoich apostołów.

Popłynęły potoki żądz i zatopiły moją duchową świątynię,
przeto będąc rzekami duchowymi, apostołowie, odnówcie mnie,
skruszonego, ku żywotowi.

Teotokion: Zgromadzenie apostołów z Twoją Rodzicielką błaga
Ciebie, Chryste, o zesłanie oczyszczenia i pokoju Twoim sługom, jako
Przyjaciel człowieka i Bóg dokonujący pożytecznej przemiany.

Inny kanon.

Hirmos: Głębia grzechów i burza przeciwnych wiatrów powstała
przeciwko nam, ale uprzedź mnie Synu Boży i wybaw ze zniszczenia,
jak proroka wybawiłeś ze zwierza.

Umartwiwszy członki wstrzemięźliwością zdobyłeś życie
niezniszczalne, którego i nas uczyń uczestnikami dla Twoich modlitw,
mądry, przez unikanie złego grzechu.

Żaglem świętych Twoich modlitw wybaw nas z głębi rozlicznych
pokus i głębi grzechu, przeprowadzając ku przystani życia, mądry
hierarcho.

Upiększywszy tron Miry w Licei okazałeś się pięknem
arcykapłanów, przeto modlitwami Twoimi wybawiaj nas nienaruszonymi z
pokus świata, hierarcho.

Teotokion: Słowo wcieliwszy się w łono Twoje, Matko czysta, jako
Bóg z miłosierdzia zmiłowań wypędził zniszczenie dawno temu
zamieszkałe w ludziach przez przestępstwo.

Pieśń 7

Hirmos: Dawno temu złotemu posągowi, perskiemu bożkowi dzieci nie
pokłoniły się, śpiewając trzej w środku pieca: Ojców Boże,
błogosławiony jesteś.

Chrystus będący Światłością świata okazał was światłością,
świetliści apostołowie, przepędzających ciemność oszustwa i
oświecających myśli wiernych (dwa razy).

Wy, którzy skruszyliście zastawione na nas wraże sieci, sławni w
Bogu apostołowie, i wyrównaliście nam ścieżki pokuty, do was
przybiegającym.

Moją duszę oszalałą przez cielesne żądze, oczyśćcie,
krasomówczy apostołowie, będąc solą ziemi i z wiarą ożywcie.

Teotokion: Piękności Jakuba, oświeć mnie dobrymi łaskami, modląc
się teraz z apostołami do zrodzonego z Twego czystego łona.

Inny kanon.

Hirmos: Troje dzieci w piecu przedstawiało Trójcę, zdeptało
ogniste płomienie i śpiewając wołało: Błogosławiony jesteś,
Panie Boże ojców naszych.

Dawno temu gubiącego Bożych ludzi szalonego Ariusza udusiłeś
żyłami słów Twoich jako Pasterz zaiste prawdziwy, ojcze Mikołaju.

Święcie przeszedłszy najświętsze życie Twoje, ze świętymi
żyjesz ojcze Mikołaju, posyłając pobożnie Ciebie wielbiącym
uświęcenie i oświecenie.

Jako wybawiciela prędkiego, jako gorącego wspomożyciela przyzywamy
zawsze Ciebie, ojcze Mikołaju, abyś wybawił nas z żądz i nagłych
pokus, nas atakujących.

Teotokion: Mnie, który przez niedbałość omroczyłem duszę,
oświeć Czysta, która zrodziłaś Światłość, zapalając
świecznik mego serca, abym dobrą gorliwością sławił Ciebie.

Pieśń 8

Hirmos: Stojący pobożnie młodzieńcy, objęci przez pożerający
płomień, pozostali nienaruszeni, śpiewając Bożą pieśń:
Błogosławcie Pana wszystkie dzieła Pańskie i wywyższajcie Go na
wszystkie wieki.

Zraniłem się orężem żądz i przez szaleństwo serce pokryłem
strupami dzięki twórcy zła, przeto uleczcie mnie całego
wątpiącego, chwalebni apostołowie, będąc lekarzami dusz i ciał
(dwa razy).

Na całą ziemię rozeszło się głoszenie Bożych nauczycieli,
ucząc prawowiernie o jednej istocie, jednej naturze, czczących
Świętej Trójcy jedno zaiste panowanie i jedno królestwo na
wszystkie wieki.

Mnie, wielce grzeszącego i wyczerpującego wielką Twoją Bożą
cierpliwość przez trwanie w grzechach, wyrwij mnie, Władco znający
moją słabość, Słowo, z lenistwa i złego rozumowania.

Teotokion: Boże kleszcze, które Boży węgiel w niewypowiedziany
sposób przyjęłaś, Bogurodzico, wypal rozpalone węgle moich
żądz, Przeczysta, rosą modlitw Twoich i chwalebnych apostołów.

Inny kanon.

Hirmos: Boga nieustannie sławionego na wysokościach przez aniołów,
niebiosa niebios, ziemia, góry i pagórki, głębina i cały rodzaj
ludzki w pieśniach jako Stwórcę i Wybawiciela błogosławcie Go i
wywyższajcie na wszystkie wieki.

Odziedziczyłeś ziemię łagodnych, będąc łagodnym, sprawiedliwy,
przeto modlę się do Ciebie z wiarą, modlitwami Twoimi ukróć
ciągle nadciągające na mnie fale złego.

Jak wybawiłeś wojewodów, którzy niesprawiedliwie mieli umrzeć,
tak wybaw nas ze złości złych ludzi i z wszelkich pokus
biesowskich, Mikołaju, modląc się do Zbawiciela.

Pokazałeś ludziom drogę prawą i zbawczą, na którą skieruj nas,
przechodzących przez życie, Mikołaju, modlitwami Twoimi, abyśmy
razem weszli w bramy życia.

Teotokion: Mocą i śpiewam moim jest zrodzony z Ciebie, Przeczysta,
do którego módl się gorliwie, Dziewico, aby umocnił mnie
osłabionego przez żądze, i czynił Jego zbawcze nakazy.

Także śpiewamy Pieśń Bogurodzicy: Uwielbia dusza moja Pana, i
pokłony.

Pieśń 9

Hirmos: W cieniu Prawa i w Piśmie widzimy, wierni, obraz: Wszelkie
niemowlę płci męskiej otwierające łono jest święte Boga, przeto
uwielbiamy pierworodne Słowo Ojca niemającego początku,
pierworodnego Syna Matki nieznającej męża.

Ty, który słowami Twoich uczniów umocniłeś krańce ziemi, Słowo
niemającego początku Ojca, dla ich modlitw ulituj się także nade
mną, który wpadłem w bezmyślne żądze i jestem zatapiany przez
oszustwo biesowskie (dwa razy).

Duszo moja, która pracowałaś pod kierunkiem żądz, przynieś
modlitwy Temu, który za nas ucierpiał, aby wybawił Ciebie z
okropności, modlących się jawnie do świętych uczniów, którzy
upodobnili się do Jego cielesnych cierpień.

Uczniowie Chrystusowi, gdy z Nim zasiądziecie sądzić winnych, moją
duszę zachowajcie nieosądzoną, skalaną nieprzystojnymi czynami,
jako moi władczy orędownicy i wspomożyciele świata.

Teotokion: Dziewico czysta, Dziewico przeczysta, pałacu Chrystusa,
Dziewico najświętsza, która Świętego Świętych, Boga ponad
przyczyną i Słowo zrodziłaś, módl się do Niego ze świętymi
apostołami za wszystkich.

Inny kanon.

Hirmos: Na synajskiej górze Mojżesz ujrzał Ciebie w krzewie, bez
spalania ogień Bóstwa poczynającą w łonie ogień Bóstwa, Daniel
zaś widział Ciebie jako górę niesieczoną, a Izajasz nazywał
zakwitłą laskę z korzenia Dawidowego.

Jako przedmurze Boże i umocnienie, dobrą ucieczkę, świat ziemskie
zdobył Ciebie, bowiem Twoim orędownictwem zawsze jest wybawiany z
wszelkich pokus i uciemiężenia, ojcze Mikołaju, przeto sławiąc z
wiarą Ciebie wielbimy.

Będąc uciskanym przez wiele nieszczęść przybiegam do przestrzeni
gorących Twoich modlitw, wielce błogosławiony, przemień cierpienia
mojej duszy, wołam do Ciebie, ukróć fale rozpaczy i uspokój
szaleństwo mego umysłu.

Nadejdzie przyjście Stwórcy sądzącego całą ziemię i nie jestem
gotowy, nieszczęsny, cały lękam się myśląc o ogromie mego zła,
Panie wielce cierpliwy, ulituj się i zbaw mnie Bożymi modlitwami
Mikołaja, świętego Twego.

Teotokion: Okazałaś się moim zbawczym oświeceniem, która
zrodziłaś Światłość rozpędzającą mroczne i okropne obłoki
mojej duszy, abym Twoimi modlitwami był synem dnia czyniąc
sprawiedliwość, abym w pieśniach wysławiał Ciebie.

Także: Zaprawdę godne to jest, ektenia i fotagogikon.

Na stichownie stichery, ton 3:

Na całą ziemię rozejdzie się wasza nauka, święci apostołowie,
zniszczyliście oszustwo bożków głosząc poznanie Boga i dobry jest
wasz wysiłek, błogosławieni, przeto śpiewamy i wysławiamy waszą
pamięć.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Chrystusa przykazania nieskalanie zachowawszy, święci apostołowie,
darmo przyjęliście i darmo dajecie uleczenia cierpieniom dusz i
ciał naszych, przeto mając odwagę módlcie się do Niego, aby
zmiłował się nad duszami naszymi.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Jako światła w świecie jaśniejące także po śmierci, święci
męczennicy dobry bój stoczywszy macie odwagę modlić się do
Chrystusa, aby zmiłował się nad duszami naszymi.

Chwała, i teraz. Teotokion: Bez nasienia poczęłaś z Ducha
Świętego, przeto wysławiając śpiewamy Tobie: Raduj się,
najświętsza Dziewico.

Także: Dobrze jest, pierwsza godzina i rozesłanie.

W czwartek na Liturgii Błogosławieństwa. Ton 3:

Stichos: Błogosławieni czyniący pokój, albowiem oni synami Bożymi
będą nazwani.

Praojca Adama, który odrzucił Twoje przykazanie, Chryste,
wypędziłeś z raju, zaś łotra na krzyżu gorąco wyznającego
Ciebie umieściłeś w nim, wołającego: Wspomnij mnie, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Wy, którzy trzciną krzyża z głębi niewiedzy ludzi
wyprowadziliście, apostołowie, i wypędziliście oszustwo
helleńskie z ziemi, zaiste staliście się dla wiernych szczerymi
wybawcami, przeto jesteście błogosławieni.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Jako tajemne promienie i światła Słońca Sprawiedliwości,
chwalebni apostołowie, rozpędziliście ciemności zła i wszystkich
ludzi skierowaliście do światłości poznania Boga, przeto was
czcimy.

Stichos: Radujcie się i weselcie, albowiem zapłata wasza obfita jest
w niebiosach.

Mąk rozpalenie przecierpieliście i z wysoka przyjęliście rosę
łask, cierpiętnicy, i cierpienia ludzi jako Chrystusowi wybrańcy
zawsze pobożnie uleczacie, mądrzy, przeto z wiarą was czcimy,
święci.

Chwała. Mądrzy głosiciele Świętej Trójcy, Piotrze i Pawle, Marku
i Łukaszu, Mateuszu, Szymonie, Jakubie, Andrzeju, Janie, Tomaszu,
Bartłomieju i Filipie, zawsze módlcie się do Niej, abyśmy zostali
wybawieni z wszelkich nieszczęść.

I teraz. Apostołów piękno i świętych cierpiętników radości,
przez Boga obdarzona łaską, Władczyni, módl się za nami
wszystkimi do Zbawcy i Boga, abyśmy przyjęli odpuszczenie grzechów
i wszyscy stali się uczestnikami życia Bożego.

