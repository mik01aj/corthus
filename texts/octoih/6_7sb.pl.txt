W PIĄTEK WIECZOREM,

do: Panie, wołam do Ciebie, dodajemy stichery ku czci świętych
męczenników, hierarchów i ascetów, ton 6:

Prosomion: Całą odłożywszy.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Chodząc po śladach cierpień Chrystusowych całe zgromadzenie
męczenników zdecydowanie doszło do licznych wysiłków i przed
niegodziwymi oprawcami i nieprawymi królami głosili Boga, liczne
przecierpieli męki, mając nadzieję otrzymać nagrodę niebieską,
ich teraz widząc radują się z wszelkimi chórami bezcielesnych
mocy, stojąc przed Panem.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Owczarnia wybrana przez Boga, staliście się podobni do Chrystusa
pierwszego Pasterza, święci pasterze, do końca zachowaliście
nienaruszone skarby Bożej pobożności, odpędziliście wrogie
pułki, weszliście do przybytków niebieskich, gdzie teraz
mieszkając pamiętacie o tych, którzy z miłością was wysławiają
i módlcie się odważnie do Chrystusa za dusze nasze.

Stichos: Od straży porannej do nocy, od straży porannej niech Izrael
ma nadzieję w Panu.

Święcie żyliście wszyscy święci ojcowie, zwyciężyliście biesy
i sumienia męki żądz wygasiliście, godnie przecierpieliście
rozpalenie, błogosławieni, i radujecie się teraz z niebieskimi
mocami, albowiem żyjąc w ciele upodobniliście się do
bezcielesnych, z nimi módlcie się do Chrystusa najłaskawszego Boga,
abyśmy znaleźli wybawienie z upadków, was czczący.

Inne stichery, ton i prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Męczennikom: Męczennicy Twoi, Chryste, nie wyrzekli się Ciebie, nie
odstąpili od przykazań Twoich, dla ich modlitw zmiłuj się nad
nami.

Stichos: Chwalcie Pana wszystkie narody, wysławiajcie Go wszyscy
ludzie.

Powtarzamy powyższą sticherę ku czci męczenników.

Stichos: Albowiem miłosierdzie Jego umocnione jest nad nami, i prawda
Pańska trwa na wieki.

Cierpiętnicy męczennicy, obywatele nieba, na ziemi ucierpieliście
liczne cierpiąc męki, ich modlitwami i błaganiami, Panie,
wszystkich nas zachowaj.

Chwała, i teraz. Teotokion: Któż Ciebie nie wysławi, Najświętsza
Dziewico? Któż nie zaśpiewa Twemu przeczystemu zrodzeniu? Albowiem
przedwiecznie z Ojca zajaśniały Syn Jednorodzony, z Ciebie, Czysta,
przyszedł, wcieliwszy się w niewypowiedziany sposób, Bogiem będąc
z natury ze względu na nas stał się człowiekiem, nie w dwóch
oddzielnych osobach, ale w dwóch niepomieszanych naturach poznawany.
Módl się do Niego, Czysta, najbardziej błogosławiona, aby
zmiłował się nad duszami naszymi.

Także: Pogodna Światłości, i prokimenon dnia.

Na stichownie stichery męczennikom, ton 6:

Cierpiąc dla Ciebie, Chryste, liczne męki przecierpieli i doskonałe
korony przyjęli na niebiosach, gdzie modlą się za dusze nasze.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Krzyż Twój, Panie, męczenników orężem był niezwyciężonym,
widzieli bowiem czekającą ich śmierć i przewidywali przyszłe
życie, umacniając się nadzieją w Tobie, ich modlitwami zmiłuj
się nad nami.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Za zmarłych: Moim początkiem i układem jest Twój twórczy nakaz,
zechciałeś bowiem stworzyć mnie z niewidzialnej i z widzialnej
natury. Z ziemi stworzyłeś moje ciało i dałeś mi duszę z Twego
Boskiego i życiodajnego tchnienia. Przeto, Chryste, słudze Twemu daj
odpoczynek w krainie żyjących i w przybytkach sprawiedliwych.

Chwała, i teraz. Teotokion: Dla modlitw Rodzicielki Twojej, Chryste,
męczenników Twoich, apostołów, proroków i hierarchów, ascetów i
sprawiedliwych, i wszystkich świętych, zmarłym sługom Twoim daj
odpoczynek.

W PIĄTEK NA POWIECZERZU,

Kanon modlitewny do Najświętszej Bogurodzicy. Ton 6.

Pieśń 1

Hirmos: Wspomożyciel i obrońca stał się moim zbawieniem, to mój
Bóg i wysławię Go, Bóg Ojca mego i wywyższę Go, chwalebnie
bowiem się wysławił.

Stichos: Najświętsza Bogurodzico, wybaw nas.

Nie odrzuć, nie obrzydź sobie, nie pogardź mną, Dobra, który pod
Twoje miłosierdzie gorąco przybiegam, Czysta, lecz daj mi napełnić
się łaską Twoją.

Bogurodzico dobra, wspomożycielko zasmuconych, przyjmij moje z duszy
jęki i wybaw mnie z wszystkiego bezmiernego zła.

Chwała. Do Ciebie przypadam orędowniczko zasmuconych, Dobra, wybaw
mnie z ognie wiecznego, ciemności i przepaści, który całe życie
źle spędziłem.

I teraz. Biada mi! Jakże ubłagam Ciebie, Zbawicielu mój Jezusie,
gdyż bezmiernie grzeszyłem? Przeto jako orędowniczkę przedstawiam
Tobie czcigodną Twoją Rodzicielkę, zmiłuj się i zbaw mnie.

Pieśń 3

Inny hirmos: Umocnij, Panie, na opoce przykazań Twoich wahające się
moje serce, albowiem Ty jeden Święty jesteś i Pan.

Przypadam do Ciebie, Matko Słowa, przyjmij mnie ulitowawszy się nad
proszącym o darowanie grzechów, gorącymi modlitwami Twoimi.

Zmiłuj się nade mną, Władczyni, zmiłuj się i wybaw z wszelkiego
zła, złości biesów i wiecznej męki.

Chwała. Ukróć, Władczyni, rozkoszy moich gorzkie pijaństwo,
dając mi Bożą trzeźwość pokuty i zbawcze nawrócenie.

I teraz. Niewypowiedzianie zrodziłaś Pana wszystkiego i
Wszechwładcę, Bogurodzico, ubłagaj Go, aby zbawił owczarnię
Twoją.

Pieśń 4

Hirmos: Usłyszał prorok o przyjściu Twoim, Panie, i uląkł się,
że Ty chcesz urodzić się z Dziewicy i objawić się ludziom, i
powiedział: Usłyszałem wieść od Ciebie i uląkłem się, chwała
mocy Twojej, Panie.

Ran duszy mojej nie przestaję drażnić rozkoszami i powiększyły
się strupy moich chorób, jestem nieczuły i nieuleczony: Zmiłuj
się, Bogurodzico, i ulecz mnie modlitwami Twoimi.

Ciemność grzechów okryła duszę moją, Bogurodzico, jak w nocy
chodzę w świetle dnia, nie znając Chrystusowych przykazań. Ty,
która zrodziłaś Światłość Bożą, zmiłuj się nade mną i
oświeć, błagam Ciebie.

Chwała. Słowo Boga żywego zstąpiło do łona Twego, Matko
Dziewico, i przyjęło z przeczystej krwi Twojej moją naturę,
przychodzi w dwóch naturach i jednej Hipostazie, do którego módl
się, aby zbawił dusze nasze.

I teraz. Cielesne pragnienia gorliwie przeszedłem i wszystkie
rozkosze, cały jestem zniszczały, skalany i obmierzły: Przeczysta
Bogurodzico, zmiłuj się i wybaw mnie miłosierdziem Twoim.

Pieśń 5

Hirmos: Czuwającego w nocy oświeć mnie, proszę, Przyjacielu
człowieka, kieruj mnie ku Twoim nakazom i naucz mnie, Zbawco,
pełnić wolę Twoją.

Ogień gehenny sobie rozpaliłem, czyniąc rzeczy nieprzystojne i
gniew Boży straszny sprowadziłem: Pomóż mi, Czysta, i nie
opuszczaj mnie.

Zawsze prosząc o odpuszczenie grzechów, nie przestaję czynić
rzeczy grzesznych i Ciebie, Przeczysta, zasmucam: Oczyszczenie
wiernych, ulituj się nade mną.

Chwała. Tego, którego z łona Twego zrodziłaś, Czysta,
doskonałego człowieka i Boga prawdziwego, Jezusa, ubłagaj Go, aby
wybawił nas z ognie wiecznego.

I teraz. Bramo nieprzebyta, błagam Ciebie, otwórz mi bramy
prawdziwej pokuty, pokaż mi ścieżki pokuty, Czysta, która jesteś
wszystkich Sterniczką.

Pieśń 6

Hirmos: Z całego mego serca wezwałem ku miłosiernemu Bogu i
usłyszał mnie z otchłani Hadesu, i wyprowadził życie moje ze
zniszczenia.

Fale nieprzystojnych zamysłów pogrążają mnie teraz, lecz Ty,
Władczyni, skieruj mnie ku spokojnej przystani prawdziwej pokuty
Twoim miłosierdziem.

Jako nadzieję, mur niezdobyty i zdecydowaną orędowniczkę
zdobyliśmy Ciebie, Dziewico, zostaliśmy wybawieni z grzechów,
żądz okropnych i wszelkiej namiętności.

Chwała. Przypadam do Ciebie, czysta Dziewico, i wołam z płaczem,
Bogurodzico: Wybaw duszę moją skalaną z przyszłego osądzenia i
ognia wiecznego.

I teraz. Ty jesteś, Przeczysta, mocą dla słabych duszą, Twoimi
modlitwami, przeto mnie jako chorującego duszą nie odrzuć, lecz
ulecz.

Także: Panie, zmiłuj się, trzy razy. Chwała, i teraz.

Katyzma poetycka, ton 6:

Z miłosierdzia zmiłowań, Chryste, zstąpiłeś na ziemię i
wcieliłeś się w Dziewicę, wszystko uświęciłeś i wszystkich z
ziemi wezwałeś na niebiosa, przeto w Tobie mając nadzieję nie
zgrzeszymy, lecz zbawimy się przez Ciebie bronieni, Ty bowiem jesteś
Zbawcą naszym, Stwórco Boże nasz.

Pieśń 7

Hirmos: Zgrzeszyliśmy, nieprawie żyliśmy, niesprawiedliwie
postępowaliśmy przed Tobą, nie zachowaliśmy, nie wypełnialiśmy
tego, co nam przykazałeś, lecz nie odrzucaj nas do końca, ojców
Boże.

Gdy dusza moja nieszczęsna będzie cierpieć rozłączenie z ciałem
i nie będzie nikogo, kto by wybawił ją lub pocieszył, wtedy
przyjdź, Władczyni, i wybaw mnie ze złości biesów.

Przypadam do Ciebie i przynoszę łez gorące krople, znam Twoją
przyjaźń do człowieka, znam wielką cierpliwość i łagodność,
Ty teraz zmiłuj się nade mną, Czysta, przebacz i wybaw mnie.

Chwała. Zmiłuj się, Dziewico, nad pełną żądz i nieszczęsną
duszą moją, zobacz burzę żądz, zobacz nieprzystojne rozpalenie
ciała i daj mi zbawczą pomoc oraz wybawienie.

I teraz. Ojcu jednoistotny, współniemający początku Syn i Słowo,
ciało przyjął od Ciebie, jednakie, rozumne i uduchowione
prawdziwie, jak sam jest i naturę

Pieśń 8

Hirmos: Którego niebieskie zastępy sławią i drżą przed Nim
Cherubini, i Serafini, wszystko, co oddycha, i całe stworzenie niech
opiewa, błogosławi i wywyższa na wszystkie wieki.

Lękam się, gdy myślę o czynach moich, drżę przed budzącym
bojaźń Trybunałem Sędziego, jaką wtedy dam odpowiedź,
nieszczęsny? Władczyni świata, bądź moją Wspomożycielką.

Nie odrzucaj mnie, Władczyni, od oblicza Twego, gdy spojrzę na
Twoją ikonę, lecz miłosierna bądź dla mnie, wyrwij mnie z
obecnego osądzenia.

Chwała. Oblubienico Boża, Mario Dziewico, wybaw mnie, sługę Twego,
z wszelkiego zła, wołam do Ciebie, i w przyszłym Sądzie stań przy
mnie, jedyna chrześcijan Orędowniczko.

I teraz. Aby przebóstwić ludzi Syn Twój, Władczyni, przyszedł z
Ciebie jako doskonały człowiek, módl się do Niego, aby okazał
mnie doskonale oczyszczonym uczestnikiem Bożego Jego królestwa.

Pieśń 9

Hirmos: Ty, która usłyszałaś od anioła „Raduj się” i
zrodziłaś Stwórcę swego, Dziewico, wybaw Ciebie wywyższającego.

Ty jesteś jedyną Orędowniczką ludzi, Przeczysta, Ty jesteś murem
obronnym chrześcijan, Ty teraz orędujesz za mną pokornym przed
Chrystusem, niech się zmiłuje nade mną dla Twoich modlitw.

Czyniłem nocne rzeczy i noc męki chce mnie teraz sprawiedliwie
pokryć, marnotrawnego, ogarnąć chce mnie wszelkie dręczenie
piekielne, lecz Ty, która zrodziłaś Sędziego i Boga, czysta
Dziewico, wybaw mnie z wszelkiej męki.

Chwała. Czas życia mego w złu spędziłem i do bram otchłani
zbliżyłem się, idę tam zupełnie nieprzygotowany, pomóż mi
łaskawie, Bogurodzico, w Tobie bowiem nadzieję złożyłem.

I teraz. Pełna miłości do Boga Władczyni, aniołów upiększenie,
męczenników chwało, z nimi módl się, abyśmy znaleźli
miłosierdzie i odpuszczenie win, daj moc, aby wszyscy dobrze
skończyli bieg życia naszego, czyniąc rzeczy Boże.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W SOBOTĘ RANO,

po pierwszej recytacji Psałterza katyzmy poetyckie ku czci
męczenników, ton 6:

Święci w Tobie oświecili się, Światłości sprawiedliwych,
jaśnieją zawsze jak gwiazdy, gasząc świecznik beznożnych, ich
modlitwami, Zbawco nasz, oświeć mój świecznik i zbaw mnie, Panie.

Stichos: Przedziwny jest Bóg w świętych swoich, Bóg Izraela.

Męczeński wysiłek przecierpieliście święci i korony zwycięskie
od Ciebie przyjęli, zniszczyli zamysły nieprawych i przyjęli korony
niezniszczalne, bądź przez nich ubłagany, dając nam wielkie
miłosierdzie.

Chwała, i teraz. Teotokion: Ty, który błogosławioną nazwałeś
Matkę Twoją, dobrowolnie przyszedłeś na mękę, zajaśniawszy na
krzyżu, odszukać chcąc Adama i mówiąc od aniołów: „Radujcie
się ze mną, bowiem odnaleziona została zagubiona drachma”. Boże
nasz, który wszystko mądrze urządziłeś, chwała Tobie.

Po drugiej recytacji Psałterza katyzmy poetyckie ku czci
męczenników, ton 6:

Cierpiętnicy sprzeciw okazali na sądzie, męczeńskie rany przyjęli
na mękach, a chóry bezcielesnych stały trzymając oznaki
zwycięstwa, zadziwili się oprawcy i królowie, wy zaś zrzuciliście
przestępcę, mądrzy, wyznaniem Chrystusowym. Panie, który ich
umocniłeś, chwała Tobie.

Stichos: Przedziwny jest Bóg w świętych swoich, Bóg Izraela.

Panie, pamięć świętych Twoich dzisiaj okazała się rajem, który
był w Edenie, w niej bowiem raduje się całe stworzenie i dajesz nam
ich modlitwami pokój i wielkie miłosierdzie.

Stichos: Liczne są utrapienia sprawiedliwych, lecz ze wszystkich
wybawi ich Pan.

Za zmarłych: Zaprawdę wszystko jest marnością, życie jest cieniem
i snem, daremnie szamoce się każdy zrodzony z ziemi, jak mówi
Pismo: Gdy świat pozyskamy, schodzimy do grobu, gdzie razem są
królowie i żebracy. Przeto, Chryste Boże, zmarłemu słudze Twemu
daj odpoczynek jako Przyjaciel człowieka.

Chwała, i teraz. Teotokion: Z serca westchnienia i z wnętrza mego
przynoszę Tobie, Nieskalana, prosząc o Twoje małe wstawiennictwo:
Zmiłuj się nad moją duszą pełną żądz, ubłagaj miłosiernego
Boga, aby wybawił mnie z osądzenia i jeziora ognistego, jedyna
błogosławiona.

Kanon ku czci świętych męczenników, hierarchów, ascetów i za
zmarłych.

Poemat Józefa. Ton 6:

Pieśń 1

Hirmos: Zmysłowy faraon zatopiony został z całym wojskiem, Izrael
zaś przeszedł pośrodku morza, wołając: Panu Bogu naszemu
śpiewamy, albowiem się wysławił.

Światłym poznaniem ciemnych oświeciwszy, męczennicy zawstydzili
złych oprawców, okazali się zwycięzcami i przyszli do
Niezachodzącej Światłości.

Hierarchowie Chrystusa i ascetów chór, proroków i sprawiedliwych
wszystkich jedyny cud, pięknem cnót błyszczycie, wszedłszy do
niebieskich przybytków.

Niewiast mnóstwo połączyło się z Chrystusem, zdeptawszy
wysiłkami mężnymi tego, który Ewę okropnym oszustwem uśmiercił,
wielbione są Bożymi pieśniami.

Chwała. Za zmarłych: Ty, który z ziemi na początku stworzyłeś
człowieka, Chryste, duszom Twoich sług daj odpoczynek, błagamy, w
przybytkach sprawiedliwych i w miejscach odpoczynku, jako
Najłaskawszy.

I teraz. Teotokion: Bardziej świętą od cherubinów i serafinów
okazałaś się, Czysta, rodząc Stwórcę stworzeń, do którego
módl się nieustannie, aby ulitował się nad sługami Twoimi, Ciebie
sławiącymi.

Inny kanon za zmarłych,

śpiewany tam, gdzie nie ma Menei. Poemat Teofana. Ton 6:

Hirmos: Jak po suchym lądzie wędrował Izrael stopami po otchłani i
prześladowcę faraona widząc tonącego, wołał: Bogu zwycięską
pieśń śpiewajmy.

Stichos: Przedziwny jest Bóg w świętych swoich, Bóg Izraela.

W niebieskich pałacach zawsze mężni męczennicy modlą się do
Ciebie, Chryste, abyś tych wiernych, których z ziemi zabrałeś,
uczynił godnymi otrzymania wiecznych dóbr.

Stichos: Daj, Panie, odpoczynek duszom sług Twoich.

Ty, który upiększyłeś wszystko, zwierzęcą moją naturę
człowieka pośrodku pokory i zarazem wspaniałości stworzyłeś,
przeto duszom sług Twoich, Zbawco, daj odpoczynek.

Chwała. Mieszkańcem raju i pracownikiem na początku mnie
uczyniłeś, a gdy przekroczyłem Twoje przykazanie, wyrzuciłeś
mnie, przeto duszom sług Twoich, Zbawco, daj odpoczynek.

I teraz. Teotokion: Ten, który z żebra stworzył Ewę, naszą
pierwszą Pramatkę, z przeczystego Twego łona przyodział się w
ciało, którym moc śmierci zniszczył, Czysta.

Pieśń 3

Hirmos: Na twardej opoce wiary Twojej zamysły utwierdziwszy duszy
mojej, umocnij, Panie, Ciebie bowiem mam, Dobry, jako ucieczkę i
umocnienie.

Cierpiętnicy wydani bólom cielesnym patrząc na bezbolesną
odpłatę radowali się i teraz utulają łaską liczne nasze bóle.

Rozumem zdecydowanym odpędzając złe zwierzęta, Boży hierarchowie
zachowali nieskalanymi od zła tych, którzy wychowywali według
Bożych nakazów Chrystusowych.

Chór ascetów wziąwszy dobrowolnie brzemię Pańskie uśmiercił
mędrkowanie cielesne i przyjął żywot wieczny.

Chwała. Wybaw, Chryste, z ognia wiecznego tych, którzy pobożnie z
życia odeszli i odpuszczenie daj ich win, Dobry, i wieczne rozkosze.

I teraz. Niewiasty, które umiłowały Chrystusa przez Ciebie
zrodzonego w niewypowiedziany sposób, najświętsza Władczyni,
radosną myślą okrążają Go radując się.

Inny kanon.

Hirmos: Nie ma świętego jako Ty, Panie Boże mój, któryś
podniósł róg wiernych Twych, Łaskawy, i umocniłeś nas na opoce
wyznania Twego.

Według prawa ucierpieli Twoi męczennicy, Dawco życia, i zostali
przez Ciebie ozdobieni koronami zwycięstwa, gorliwie orędują dla
zmarłych wiernych wieczne nagrody.

Nauczając poprzednio licznymi cudami i znakami mnie zbłąkanego, na
koniec samego siebie wyniszczyłeś jako współczujący i szukając
znalazłeś oraz zbawiłeś.

Chwała. Od bieżącej niestałości zniszczenia do Ciebie przyszli i
uczyń ich godnymi zamieszkania w przybytkach wiecznych i radości,
Dobry, usprawiedliwiwszy wiarą i łaską.

I teraz. Nie ma Nieskalanej jak Ty, przeczysta Matko Boża, jedyna
bowiem od wieków poczęłaś w łonie prawdziwego Boga, który moc
śmierci zniszczył.

Pieśń 4

Hirmos: Usłyszałem wieść od Ciebie i uląkłem się, poznałem
dzieła Twoje i przeraziłem się, chwała mocy Twojej, Panie.

Stojąc widzieli cierpiętnicy pysznego pod nogami ich deptanego i
Stwórcę wszystkiego dziękczynnie sławili.

W słowa świetliste hierarchowie uzbroili się, ku światłości
poznania ludzi prowadząc i z ciemności herezji wybawili.

Okazaliście się Bożymi węglami przez zwrócenie ku Bogu gorącego
poznania i żądze spaliwszy materialne, asceci, wielce
wysławiliście się.

Chwała. Ty, Panie, rządzisz żywymi i zmarłymi, których
zabrałeś, daj im odpoczynek ze wszystkimi, którzy dobrze czynili
przed Tobą, Władco.

I teraz. Pan w niewypowiedziany sposób w Tobie przyodział się w
ciało, Przeczysta, i przyjął mężnie walczące zgromadzenie
niewiast.

Inny kanon.

Hirmos: Chrystus moją mocą, Bóg i Pan, śpiewa i głosi Boży
Kościół, i z czystym sercem weseli się w Panu.

Okazując wielkie poznanie mądrości i w darach wielką
doskonałość łaskawości, Władco, chóry męczenników z aniołami
połączyłeś.

Uczyń godnymi otrzymania przeczystej chwały Twojej tych, którzy
odeszli do Ciebie, Chryste, gdzie przybytek weselących się i głos
czystej radości.

Chwała. Przyjmij śpiewających Bożej władzy Twojej, których z
ziemi przyjąłeś, uczyniwszy ich dziećmi Światłości, mgłę
grzechów oczyszczając, wielce miłosierny.

I teraz. Mieszkanie przeczyste, Kościół nieskalany, arkę
najświętszą, dziewicze miejsce świętości, Ciebie, piękności
Jakuba, wybrał Władca.

Pieśń 5

Hirmos: Światłość zapaliwszy światu, Chryste, oświeć serce
moje, od nocy do Ciebie wołającego, i zbaw mnie.

Cierpiętnicy przyoblekłszy się w szatę z wyższej łaski wroga
obnażyli.

Ze świętymi prorokami uczcijmy mądrych w Bogu hierarchów i
ascetów, którzy dobrze czynili przed Bogiem.

W psalmach i pieśniach wysławmy zgromadzenie niewiast, albowiem
dobrze czynili przed Bogiem.

Chwała. W przybytkach Twoich sprawiedliwych, Panie, umieść sługi
Twoje, odrzucając ich grzechy popełnione w życiu.

I teraz. Okazałaś się, Władczyni, wybawicielką naszą z wszelkiej
wrogiej namiętności, modląc się do Chrystusa, jedynego wielce
łaskawego.

Inny kanon.

Hirmos: Bożą Twoją światłością, Dobry, od poranku czuwających
Tobie dusze oświeć miłością, modlę się, aby poznać Ciebie,
Słowo Boże, prawdziwego Boga, i wołam z ciemności grzechu.

Jako ofiara całopalna i jako początki ludzkiej natury męczennicy
przyniesieni zostali wysławionemu Bogu i zawsze orędują dla nas
zbawienie.

Zamieszkania w niebie i otrzymania darów uczyń godnymi, Panie,
zmarłe wierne sługi Twoje, dając z grzechów wybawienie.

Chwała. Ty, który jedyny z natury jesteś Stwórcą życia i zaiste
niezbadaną głębią łaskawości, zmarłych uczyń godnymi
królestwa Twego, Szczodry, jedyny Nieśmiertelny.

I teraz. Moc i śpiew z Ciebie światu zrodzone, Władczyni,
zbawieniem jest dla ginących, których z bram otchłani wybaw, z
wiarą Ciebie błogosławiących.

Pieśń 6

Hirmos: Pożarty przez wieloryba grzechów wołam do Ciebie, Chryste:
Jak proroka ze zniszczenia wyzwól mnie.

Potokami Bożej krwi duchowych wrogów zatopiliście, cierpiętnicy,
zaś serca wiernych napoiliście.

Ukrzyżowaliście siebie dla świata i żądz, asceci i mądrzy
hierarchowie, staliście się godnymi Bożej Chwały.

Proroków chór i czcigodnych niewiast zgromadzenie, które dobry bój
stoczyły, godnie wielbimy.

Chwała. Daj odpoczynek z wybrańcami Twoimi, Boże, duszom zmarłych,
odrzucając ich grzechy.

I teraz. Ty, która ciałem zrodziłaś Chrystusa, umartw ciała mego
żądze i ożyw, Dziewico, duszę moją orędownictwem Twoim.

Inny kanon.

Hirmos: Morze życia wzburzone widząc przez burzę pokus przybiegam
do cichej Twej przystani i wołam do Ciebie: Wyprowadź ze zniszczenia
życie moje, wielce miłosierny.

Na krzyżu przygwożdżony chóry męczenników zgromadziłeś przy
sobie, upodobniające się do cierpień Twoich, Dobry, przeto Ciebie
błagamy: Daj odpoczynek tym, którzy odeszli do Ciebie.

Gdy w niewypowiedzianej chwale Twojej przyjdziesz na obłokach
sądzić ten świat, Zbawicielu, pozwól wtedy świetliście spotkać
Ciebie wiernym sługom Twoim, których przyjąłeś z ziemi.

Chwała. Będąc Źródłem życia, Władco, w męstwie Bożym
wyprowadzając skowane sługi Twoje, które w wierze do Ciebie
odeszły, umieść w rozkoszach raju.

I teraz. Do ziemi powróciliśmy po przekroczeniu Bożego przykazania,
a przez wzgląd na Ciebie, Dziewico, na niebiosa z ziemi wznosimy
się, strząsając zniszczenie śmierci.

Pieśń 7

Hirmos: Sprawiedliwych Twoich dzieci pieśń usłyszałeś i piec
płonący zrosiłeś, błogosławiony jesteś, Panie Boże ojców
naszych.

Chrystusowych cierpiętników, którzy wygasili płomień okropnego
bezbożnictwa obłokami krwi, w pieśniach czcimy.

Błogosławieni hierarchowie, którzy zimę herezji zniszczyliście,
radując się przeszliście do wiosny Bożej.

Przez cierpliwość bogactwo łaski Ducha odziedziczyliście,
postnicy, i zgubiliście mnóstwo grzechów.

Chwała. Uczyń godnym odziedziczenia pokarmu raju Twego, Szczodry,
tych, którzy z wiarą odeszli od życia, wielce miłosierny.

I teraz. Ten, który Ciebie okazał Dziewicą także po zrodzeniu,
Czysta, świętych niewiast chóry Ciebie naśladujące zbawił.

Inny kanon.

Hirmos: Anioł uczynił piec rosę rodzącym dla sprawiedliwych
młodzieńców, Chaldejczyków zaś spalał z woli Bożej,
przekonując prześladowcę do zawołania: Błogosławiony jesteś,
Boże ojców naszych.

Zbawiwszy się Twoją krwią z pierwszego przestępstwa, męczennicy
skropili się swoją krwią, jawnie przedstawiając zabicie Ciebie,
błogosławiony jesteś, Boże ojców naszych.

Szalejącą śmierć uśmierciłeś, Słowo będące początkiem
życia, w wierze Twojej zmarłych przyjmij Tobie śpiewających,
Chryste, i mówiących: Błogosławiony Bóg ojców naszych.

Chwała. Uduchowiwszy mnie, człowieka, tchnieniem Bożym, Władco
Boże, zmarłych uczyń godnymi królestwa Twego, aby śpiewali Tobie,
Zbawco: Błogosławiony Bóg ojców naszych.

I teraz. Wyższą od wszystkich stworzeń okazałaś się, poczynając
Boga kruszącego bramy śmierci i ścierającego wrzeciądze, przeto
Ciebie, Czysta, opiewamy wierni jako Matkę Bożą.

Pieśń 8

Hirmos: Czcigodne Twoje dzieci w piecu cherubinów naśladowały,
trójświętą pieśń śpiewając: Błogosławcie, śpiewajcie i
wywyższajcie na wszystkie wieki.

Mężnie znosząc fale mąk i rany, Boży męczennicy przez łaskę
przeszli do spokoju głębokiego, osiągając wyższe królestwo.

Asceci i mądrzy hierarchowie zajaśnieli jak słońce, oświecając
świat promieniami nauk i jasnością uleczeń.

Sławni prorocy i arcykapłani, asceci wszyscy i sprawiedliwi,
męczenników mnóstwo i niewiast, całą owczarnię waszą
zachowajcie niezachwianą przez biesy.

Chwała. Zaśpiewajmy od wieków sprawiedliwym i głoszącym Boga
prorokom, zaśpiewajmy męczennikom: Ich modlitwami, Słowo, zmarłym
w wierze daj odpoczynek.

I teraz. Całe Twoje bliskie Bogu piękno, Dziewico, chór niewiast
umiłował i w ślad za Tobą został przyprowadzony do Władcy
wszystkich, zgodnie błogosławiąc Ciebie, Przeczysta.

Inny kanon.

Hirmos: Z płomienia sprawiedliwym rosę wytoczyłeś i ofiarę
sprawiedliwego wodą spaliłeś, wszystko bowiem czynisz, Chryste, co
tylko zechcesz, Ciebie wywyższamy na wieki.

Okazując mocne wysiłki korony zwycięstwa przyjęliście,
męczennicy cierpiętnicy Chrystusowi, wołając: Ciebie wywyższamy
Pana na wieki.

Wiernych, którzy pozostawili sprawy życiowe i przeszli do Ciebie,
Władco, przyjmij łagodnie i daj odpoczynek jako miłosierny, Ciebie
wywyższających Pana na wieki.

Chwała. Teraz na ziemi łagodnych pozwól zamieszkać, Panie,
wszystkim zmarłym, wiarą w Ciebie usprawiedliwiwszy i łaską,
Ciebie wywyższających Pana na wieki.

I teraz. Wszyscy błogosławimy Ciebie, Błogosławiona, albowiem
Słowo zaiste będące i błogosławione zrodziłaś, które stało
się ciałem ze względu na nas, które wywyższamy na wszystkie
wieki.

Także śpiewamy Pieśń Bogurodzicy: Uwielbia dusza moja Pana, i
pozostałe stichery ze stichosami.

Pieśń 9

Hirmos: Ty, która usłyszałaś od anioła „Raduj się” i
zrodziłaś Stwórcę swego, Dziewico, wybaw Ciebie wywyższającego.

Jako czyste owieczki przyprowadzeni zostaliście do Władcy,
cierpiętnicy męczennicy, módlcie się do Niego o zbawienie dusz
naszych.

Jako pasterze wiernych paśliście na trawie pobożności,
hierarchowie, i teraz w przybytkach Bożych weselicie się.

Ze świętymi hierarchowie i prorocy z niewiastami, które bardzo
ucierpiały, i z chórami ascetów niech będą uwielbieni.

Chwała. Zgromadzenia świętych zawsze weselą się, a Ty wielce
miłosierny pozwól zmarłym otrzymać ową radość.

I teraz. Dziewico, która zrodziłaś Światłość, oświeć duszę
moją, odpędzając ciemność grzechu i lenistwo moje.

Inny kanon.

Hirmos: Boga ludzie nie mogą widzieć, na Niego nie śmieją patrzeć
zastępy aniołów. Przez Ciebie, Najczystsza, objawiło się ludziom
Słowo wcielone, które wywyższając z wojskami niebios Ciebie
wysławiamy.

Nadzieja umocniła chóry męczenników i rozpaleniem Twojej miłości
uskrzydliła, ukazując im przyszły niezachwiany zaiste spokój,
którego uczyń godnym, Dobry, zmarłych wiernych.

Pozwól zmarłym w wierze otrzymać jaśniejącą Twoją i Bożą
Światłość, daj im odpoczynek na łonie Abrahama jako jedyny
miłosierny i uczyń godnymi wiecznej szczęśliwości.

Chwała. Ty, który jesteś z natury dobry i miłosierny, chcesz
zmiłowania i łaskawości jesteś otchłanią, tym których
zabrałeś z tego miejsca złości i cienia śmierci, umieść tam,
gdzie jaśnieje Twoja Światłość, Zbawco.

I teraz. Znamy Ciebie, Czysta, jako święty namiot, arkę i tablice
Zakonu i łaski, ze względu bowiem na Ciebie dano odpuszczenie
usprawiedliwionym krwią wcielonego w Twoje łono, Nieskalana.

Także: Zaprawdę godne to jest, ektenia, fotagogikon i zwykłe
psalmy.

Do psalmów pochwalnych dodajemy stichery ku czci męczenników, ton
6:

Panie, całe stworzenie świętuje pamięć Twoich męczenników,
niebiosa radują się z aniołami i ziemia weseli się z ludźmi, dla
modlitw cierpiętników zmiłuj się nad nami.

Panie, jeśli byśmy nie mieli świętych Twoich orędowników i
łaskawości Twojej, nas miłującej, jakże byśmy śmieli, Zbawco,
śpiewać Tobie, którego nieustannie sławią aniołowie. Znawco
serc, oszczędź dusze nasze.

Pamięć męczenników jest radością dla lękających się Pana,
ucierpieli bowiem dla Chrystusa, korony od Niego przyjęli i teraz z
odwagą modlą się za dusze nasze.

Wybranych i świętych zadziwi Bóg nasz, radujcie się i weselcie
się wszyscy słudzy Jego, wam bowiem przygotował korony i królestwo
swoje, lecz błagamy was, abyście o nas nie zapomnieli.

Za zmarłych: Chorobą Adama stało się dawne zakosztowanie z drzewa
w Edenie, gdy wąż jad wydał, przez niego bowiem wejdzie w świat
śmierć powszechna, zjadająca człowieka, ale przyszedł Władca i
zrzucił węża, dał nam zmartwychwstanie, do Niego więc zawołajmy:
Oszczędź, Zbawco, których przyjąłeś, i ze świętymi daj
odpoczynek jako Przyjaciel człowieka.

Chwała, i teraz. Teotokion: Boga z Ciebie zrodzonego poznaliśmy,
Bogurodzico, módl się do Niego o zbawienie dusz naszych.

Na stichownie stichery za zmarłych, ton 6:

Prosomion: Całą odłożywszy.

Mający niezgłębioną dla nas łaskawość i źródło
niewysychające Bożej łaskawości, wielce miłosierny, tych którzy
do Ciebie odeszli, Władco, umieść na ziemi żyjących, w
przybytkach umiłowanych i upragnionych, dając posiadłość zawsze
tam przebywającym, Ty bowiem za wszystkich wylałeś krew Twoją,
Zbawco, i życiodajną ceną świat odkupiłeś.

Stichos: Błogosławieni, których wybrałeś i przyjąłeś, Panie.

Śmierć życiodajną dobrowolnie przecierpiałeś i życie
wytoczyłeś, pokarm zawsze będący dałeś wiernym, w którym
pozwól uczestniczyć zmarłym w nadziei zmartwychwstania,
przebaczając im przez łaskę wszystkie grzechy jako jedyny
bezgrzeszny, jedyny Dobry i Przyjaciel człowieka, aby wszyscy
opiewali Twoje imię, Chryste, sławiąc zbawczą Twoją przyjaźń do
człowieka.

Stichos: Dusze ich będą umieszczone w miejscu szczęśliwości.

Ciebie, Chryste, znając jako panującego nad żywymi Bożą władzą
i martwymi rządzącego, modlimy się, abyś wierne sługi Twoje,
które odeszły ku Tobie jedynemu łaskawcy, dał odpoczynek z
wybranymi Twoimi, Przyjacielu człowieka, na miejscu pociechy, w
światłości świętych, jesteś bowiem dawcą miłosierdzia i
zbawiasz jako Bóg tych, których na obraz Twój stworzyłeś, jedyny
wielce miłosierny.

Chwała, i teraz. Teotokion: Okazałaś się wspaniałym przybytkiem,
Przeczysta, bowiem Boga pomieściłaś i Chrystusa zrodziłaś,
nieznająca małżeństwa Matko Dziewico, w dwóch naturach, w jednej
zaś Hipostazie, módl się do Niego, Czysta, Jednorodzonego i
pierworodnego, który Ciebie Dziewicą nieskalaną i po zrodzeniu
zachował, aby duszom z wiarą zmarłych dał odpoczynek w
światłości i w niezniszczalnej szczęśliwości.

Także: Dobrze jest wyznawać. Trisagion. Po: Ojcze nasz, troparion,
ektenia, rozesłanie, pierwsza godzina, zwykłe psalmy i rozesłanie.

W sobotę na Liturgii Błogosławieństwa. Ton 6:

Stichos: Błogosławieni czyniący pokój, albowiem oni synami Bożymi
będą nazwani.

Pamiętaj o mnie, Boże Zbawco mój, gdy przyjdziesz w królestwie
Twoim, i zbaw mnie jako jedyny Przyjaciel człowieka.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Ognia i miecza, okrutnego ataku dzikich zwierząt cierpiętnicy
chwalebni nie ulękli się, stając się godnymi wiecznego życia.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Ty, który proroków, nauczycieli, sprawiedliwych i ascetów
wysławiłeś, Przyjacielu człowieka, ich modlitwami zbaw dusze
nasze.

Stichos: Radujcie się i weselcie, albowiem zapłata wasza obfita jest
w niebiosach.

Z wszystkimi świętymi i sprawiedliwymi połącz, Słowo, których w
wierze zabrałeś z czasowych spraw, abyśmy sławili Ciebie.

Chwała. Ojca i Syna sławimy, i Świętego Ducha, mówiąc: Trójco
Święta, zbaw dusze nasze.

I teraz. Okazałaś się błogosławioną przez wszystkie pokolenia,
Boga bowiem zaiste błogosławionego niewypowiedzianie zrodziłaś,
Przeczysta.

Koniec tonu szóstego.


