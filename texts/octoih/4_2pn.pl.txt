W NIEDZIELĘ WIECZOREM,

do: Panie, wołam do Ciebie, dodajemy stichery pokutne, ton 4:

Prosomion: Dałeś znak.

Stichos: Jeśli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Zgrzeszyłem przed Tobą, Przyjacielu człowieka, nie według natury
jak człowiek, abym wyprosił przebaczenie, ale bardziej od człowieka
i ponad naturę oraz ponad przebaczenie, ale Ty, któryś ponad
prawami natury i ponad zrozumienie myśli stał się człowiekiem,
Zbawco mój, i masz przewyższającą zrozumienie przyjaźń do
człowieka, zmiłuj się nade mną, nawracającym się do Ciebie.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

Dałeś pokutę grzeszącym, Chryste, a nie sprawiedliwym, mam bowiem
przed sobą postać łotra i marnotrawnego syna, Manassesa i
nierządnicy, prześladowcy, celnika i mściciela, znając bowiem
Twoją przyjaźń do człowieka i łaskawość, Zbawco mój, nawracam
się i płaczę, mając nadzieję, że mnie przyjmiesz.

Stichos: Od straży porannej do nocy, od straży porannej niech Izrael
ma nadzieję w Panu.

Daj mi pociechę, odejście od zła i doskonałą poprawę, teraz
pogrążonemu w żądzach cielesnych, który oddaliłem się od
Ciebie, Boże wszystkich Królu, i nie mam żadnej nadziei, zbaw mnie,
marnotrawnego, ze względu na ogromną Twoją łaskawość, Jezusie
wszechmocny, Zbawco dusz naszych.

Także z Menei stichery świętemu, jeśli są. Jeśli zaśnie ma
Menei, to inne stichery ku czci bezcielesnych świętych aniołów.
Ton 4.

Prosomion: Jako mężni.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Przyjemne przybytki Bożej Światłości i godne mieszkania,
umocniłeś wojska anielskie, Nieśmiertelny, i z Bożej woli widzów
i sługi Twojej Chwały dałeś, aby w mocy wypełnili Twoje słowo i
spełniali pragnienia wszystko dokonujące i najświętsze.

Stichos: Chwalcie Pana wszystkie narody, wysławiajcie Go wszyscy
ludzie.

Zechciałeś okazać głębię łaskawości, dobrym będąc niemający
początku, najpierw stworzyłeś wszechmocną Twoją wolą i Bożym
nakazem chóry anielskie i zastępy mocy, zaiste bowiem należało
Dobremu podzielić się dobrem i obdarzyć aniołów licznymi darami.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Serafini sześcioskrzydli, cherubini wielooczni z wzniosłymi tronami
stoją wokół Ciebie, bezpośrednio dotykając wszystko dokonującej
Twojej Światłości, panowania, królestwa, władze, archaniołowie,
aniołowie i moce, Boże, Twoją chwałę sławiąc, Wszechwładco,
modlą się za nami do Ciebie.

Chwała, i teraz. Teotokion: Przewyższyłaś chóry anielskie,
Nieskalana, z aniołami módl się zawsze do panującego nad aniołami
i nad całym stworzeniem, aby dał nam odpuszczenie grzechów,
wybawienie z żądz i godnymi uczynił nas wtedy śpiewakami Jego
chwały oraz dziedzicami niezniszczalnego pokarmu.

Także: Pogodna Światłości. Prokimenon dnia oraz: Pozwól, Panie, w
wieczór ten.

Na stichownie stichery pokutne, ton 4:

Chciałbym łzami obmyć rękopis moich grzechów, Panie, i resztę
życia mego przez pokutę dobrze Tobie czynić, ale wróg oszukuje
mnie i atakuje duszę moją: Panie, nie daj mi zginąć, przed końcem
życia zbaw mnie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Któż atakowany burzami nie zostanie zbawiony, gdy przybiegnie do
Twojej przystani, Panie? Któż też słaby nie zostanie uleczony, gdy
przypadnie do Twojej lecznicy, Stwórco wszystkiego i Lekarzu chorych?
Panie, nie daj mi zginąć, przed końcem życia zbaw mnie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Wysławiany jesteś we wspomnieniu świętych Twoich, Chryste Boże, i
przez nich jesteś błagany, aby zesłać nam wielkie miłosierdzie.

Chwała, i teraz. Teotokion: Raduj się, obłoku Światłości. Raduj
się, świeczniku jaśniejący. Raduj się, naczynie, w którym jest
manna. Raduj się, lasko Aarona. Raduj się, tronie. Raduj się, góro
święta. Raduj się, ucieczko. Raduj się, Boży ołtarzu. Raduj
się, bramo tajemnicza. Raduj się, wszystkich radości.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

W NIEDZIELĘ NA POWIECZERZU,

Kanon ku czci Najświętszej Bogurodzicy. Ton 4.

Pieśń 1

Hirmos: Morza Czerwonego głębią suchymi stopami dawno temu
wędrował Izrael, przez wyciągnięte na krzyż ręce Mojżesza
zwyciężył moc Amaleka w pustyni.

Przyjmij z duszy zanoszoną modlitwę moją, Przeczysta Władczyni,
która Boga zrodziłaś ciałem, ku Tobie bowiem przybiegam, władczej
pomocy, abym nie zawiódł mojej nadziei.

Przypadam jako sługa do Ciebie, Przeczysta Bogurodzico, albowiem masz
wiele odwagi, wybaw mnie z wszelkich nieszczęść Twoimi modlitwami,
orędując przed Twoim Synem.

Chwała. Zatapiany falami morza życia i atakowany przez okropne
pokusy, kieruję się do spokojnej przystani Twojej opieki, przeto
wybaw mnie, Bogurodzico, z nieszczęść.

I teraz. Łaskawym i łagodnym Twoim okiem wejrzyj na sługę Twego i
zechciej usłyszeć, Łaskawa, spełniając modlitwę Twego sługi,
Przeczysta, i niszcząc złe narady.

Pieśń 3

Hirmos: Weseląc się w Tobie Kościół Twój, Chryste, woła: Tyś
moją mocą, Panie, ucieczką i umocnieniem.

Pomocna przeciwko wrogom i w walkach zwycięska Władczyni, Ty jesteś
dla wiernych ucieczką dla będących w nieszczęściach.

Do Boga wszystkich, którego zrodziłaś w ciele, módl się jako do
Syna, aby dał odpuszczenie moich grzechów i wybawił z życiowych
burz.

Chwała. Wejrzyj miłosiernie na pokorę naszą, Władczyni, aby z
należnego gniewu wybawić sługi Twoje.

I teraz. Opieką Twoją, Władczyni łaskawa, zawsze wybawiani z
wszelkich nieszczęść, przynosimy chwałę Synowi Twemu.

Pieśń 4

Hirmos: Usłyszałem, Boże, wieść od Ciebie i uląkłem się,
poznałem czyny Twoje i przeraziłem się, Panie, albowiem Twoją
chwałą napełniła się ziemia.

Czysta Bogurodzico, jako mająca odwagę przed Twoim Synem, z obecnej
pokusy wyrwij mnie, niszcząc narady wrogów zawsze mnie atakujące.

Chóry wyższych zastępów, męczennicy i asceci z aniołami,
zgromadzenie Bożych proroków i sprawiedliwych z Bogurodzicą i
Matką módlcie się za nami do Chrystusa.

Chwała. Chwalebną Twoją Matkę, Chryste, przyjmij modlącą się za
świat, miłosiernie wołającą do Ciebie: Synu mój, przyjmij
modlitwę moją i wycisz gniew należący się ziemi.

I teraz. Przypadam do Ciebie, Bogurodzico, i modlę się z głębi
serca mego: Wyrwij mnie z obecnej pokuty, abym wybawiwszy się z
okropieństw przyniósł pieśń Twemu Majestatowi.

Pieśń 5

Hirmos: Niegodni nie ujrzą Twojej chwały, Chryste, a my Tobie
Jednorodzony, Chwały Ojca jaśnienie Bóstwa, od poranku czuwając i
śpiewamy Tobie, Przyjacielu człowieka.

Nadziejo i wspomożenie wiernych, Czysta, ulituj się nad naszą
pokorą, modlimy się, i wyzwól nad z obecnego gniewu.

Jako mur obronny nie do zdobycia, Czysta, modlitwę Twoją trzymając
wołamy do Ciebie: Ulituj się, o Władczyni, i zniszcz widzialnych
wrogów.

Chwała. Zawsze chwaląc się nadzieją w Tobie, Przeczysta, abym nie
zawstydził się, modlimy się ze łzami i kłaniamy się Twojej
łaskawości.

I teraz. Przeczystą Twoją ręką rozpędź wrogów powstających
przeciwko mnie, sławiona przez wszystkich, aby zrozumieli, że w
Tobie złożyliśmy nadzieję.

Pieśń 6

Hirmos: Prorok Jonasz przedstawiając pogrzeb na trzy dni zawołał w
wielorybie modląc się: Wybaw mnie ze zniszczenia, Jedyny Królu
Mocy.

Oczyść nasze grzechy, Przyjacielu człowieka, modlimy się, dla
modlitw Twojej Matki, która zrodziła Ciebie bez nasienia, bowiem ze
względu na nas, Słowo, wylałeś Twoją czcigodną krew.

Zgromadzenie nieprawych zebrało się przeciwko nam, aby
niesprawiedliwie walczyć z nami, Oblubienico Boża, lecz Ty ich
zrzuć, jak niegdyś Szymona Maga.

Chwała. Usłysz naszą modlitwę, Władczyni, modlimy się, i wycisz
fale burzy rozlicznych cierpień, które zadają mi wrogowie
zgromadzeni przeciwko mnie.

I teraz. Mój smutek przemień w radość, jako Szczodry, i płacz
przemień w wesele, i zmiłuj się ze względu na Bogurodzicę, który
w Kanie Galilejskiej wodę przemieniłeś w wino.

Także: Panie, zmiłuj się, trzy razy. Chwała, i teraz.

Katyzma poetycka, ton 4:

Licznymi grzechami ja marnotrawny omroczywszy rozum, wołam do Twego
mocnego wspomożenia, Bogurodzico: Oświeć źrenice mojej duszy,
rozpal mi jasną zorzę pokuty i przyoblecz mnie w oręż
Światłości, Bogurodzico czysta.

Pieśń 7

Hirmos: Nie porzucaj nas do końca ze względu na Twoje imię i nie
zrywaj Twego przymierza, nie zabieraj nam Twego miłosierdzia, Panie
Boże Ojców naszych, wysławiany na wieki.

Trwając w rozlicznych pokusach i smutkach do Ciebie teraz przybiegam,
Czysta, wybawieniu memu, wołając, abym nie powrócił zawstydzony w
mym oczekiwaniu, ale usłysz i wybaw mnie z sieci łowców.

Jak sługa pochylam szyję, nieszczęsny, i z serca mego wołam, ręce
rozpostarłszy, kolana zginając i modlę się do Ciebie, Przeczysta
Dziewico, abym wybawił się z cierpień zawsze przychodzących z
wrogiego podstępu.

Chwała. Przesławna czysta Mario, chwało ludzi, modlimy się, daj
Twoją pomoc nam, modlącym się i kłaniającym się pobożnie Twemu
zrodzeniu, albowiem nie mamy innej nadziei i wspomożycielki poza
Tobą.

I teraz. Ty, która Boga zrodziłaś w sposób przewyższający rozum
i nadprzyrodzony, nieznająca męża Mario, Wspomożycielko wiernych,
wybaw czystymi z pokus czczących Ciebie, zachowując ich od wszelkich
wrogów widzialnych i niewidzialnych.

Pieśń 8

Hirmos: Daniel w jamie rozpostarł ręce i zagrodził otwarte paszcze
lwów, moc zaś ognia ugasiwszy i przepasawszy się cnotą
młodzieńcy wołali: Błogosławcie Pana wszystkie dzieła Pańskie.

Nie śmiem podnieść rąk do Syna Twego, Czysta, cały jestem bowiem
skalany, przeto odważam się przybiec do Ciebie, Władczyni, oręduj
przed mądrym i łaskawym Bogiem, abyśmy zostali wybawieni od
przeciwnych wrogów, nas zasmucających.

Oczy, serce i duszę składam w Tobie, Przeczysta, przeto ulituj się,
Władczyni czysta, przypadnij do Szczodrego Boga za mną biednym i
niecierpliwym, aby wybawił mnie z wszelkich nieszczęść, więzów i
smutków.

Chwała. Orężem Twoim jako Mocny zniszcz walczących z nami, Panie,
i daj zwycięstwo, Władco, mającym z wiarą w Tobie nadzieję –
Bogurodzica modli się z Poprzednikiem Janem, chórem apostolskim i
męczennikami Twoimi.

I teraz. Radość Zwiastowania niegdyś przyniósł Tobie Gabriel,
czysta Dziewico, i zrodzeniem Twoim zniszczone zostało narzekanie
Pramatki, przeto sama oczyściwszy zniechęcenie mojej duszy, okaż
mnie niezawstydzonym Twoimi modlitwami.

Pieśń 9

Hirmos: Z Ciebie, Dziewico, nienaruszonej góry, sam odciosał się
kamień węgielny, Chrystus, który zjednoczył w sobie różne
natury, przeto i my z radością Ciebie, Bogurodzico, uwielbiamy.

Szybko okaż Twoją pomoc, Bogurodzico Dziewico, nakłoń gorliwie
ucho Twoje i łaskawie usłysz wołających: Wyrwij z nieszczęść,
wybawiając nas modlitwami Twoimi.

Cały ogarnięty jestem lenistwem i jestem w głębi rozpaczy z powodu
moich grzechów, przeto wyciągnij do mnie rękę, Dziewico Matko, jak
Chrystus do Piotra, i z głębi grzechów wybaw mnie.

Chwała. Język nieokiełznany i wielomówny ukróć, Dziewico,
wyostrzony jak strzała, który chce mnie ustrzelić i zabić, rozlej
jako wosk i rady jego uczyń marnością.

I teraz. Zniszcz narady wszystkie, przeciwko nam podejmowane przez
zbrojnych, Matko Boga Najwyższego, radością napełniając mających
w Tobie nadzieję, abyśmy wszyscy gorliwie głosili Twoje
wspomożenie.

Także: Zaprawdę godne to jest, i pokłon do ziemi. Trisagion, po:
Ojcze nasz, tropariony, ciąg dalszy jak zwykle i rozesłanie.

W PONIEDZIAŁEK RANO,

po pierwszej recytacji Psałterza katyzmy poetyckie pokutne. Ton 4:

Nawiedź, Panie, moją pokorną duszę, która całe życie spędziła
w grzechach, przyjmij mnie jak nierządnicę i zbaw mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Przepływając głębię obecnego życia myślę o otchłani licznych
moich grzechów i nie mając stróża zamysłów, powtarzam Tobie
słowa Piotra: Wybaw mnie, Chryste, wybaw mnie, Boże, jako Przyjaciel
człowieka.

Chwała, i teraz. Teotokion: Jesteś dla nas chrześcijan murem
niezdobytym, Bogurodzico Dziewico, do Ciebie bowiem przybiegając
pozostajemy nienaruszonymi i znowu grzesząc mamy Ciebie jako
Orędowniczkę, przeto dziękczynnie wołamy do Ciebie: Raduj się,
Łaski Pełna, Pan z Tobą.

Po drugiej recytacji Psałterza katyzmy poetyckie, ton 4:

Szybko wejdźmy do komnaty weselnej Chrystusa, abyśmy w niej
usłyszeli Boży głos Chrystusa Boga naszego: Przyjdźcie, miłujący
niebieską Chwałę, i przyjmijcie ją wraz z mądrymi dziewicami,
oświeciwszy wiarą swoje lampy.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Mnóstwo grzechów moich osądza mnie i lęk przed męką trwoży
mnie, Chryste Boże nasz, łzy pokuty z serca przynoszę Tobie,
mającemu władzę nad życiem i nad śmiercią, i wołam do Ciebie z
rozrzewnieniem: Zgrzeszyłem, Panie, zbaw mnie.

Stichos: Przedziwny jest Bóg w świętych swoich, Bóg Izraela.

Dzisiaj zastępy anielskie przyszły na wspomnienie cierpiętników,
aby oświecić myśli wiernych i świat rozjaśnić łaską, przeto
bądź ubłagany, Boże, daj nam wielkie miłosierdzie.

Chwała, i teraz. Teotokion: Dziewico, która od anioła Słowo
przyjęłaś w łonie Twoim i zrodziłaś wcielonego Chrystusa Boga
Emanuela, Bogurodzico módl się za dusze nasze.

Po trzeciej recytacji Psałterza katyzmy poetyckie, ton 4:

Prosomion: Szybko przybądź.

Niematerialnymi ustami nieustannie śpiewają Tobie, Trójco nadboska,
zastępy bezcielesnych i stoją z bojaźnią, wołając
„Święty”. Trójhipostatyczna naturo, zmiłuj się nad dziełem
rąk Twoich, dla ich modlitw, jedyny Przyjacielu człowieka.

Zastępy aniołów z bojaźnią stoją przed tronem Twoim, Władco,
skąd są zawsze oświecani zorzami i nieustannie śpiewają Tobie
zwycięską pieśń, Panie, dla ich świętych modlitw daj pokój
światu i odpuszczenie naszych grzechów.

Chwała, i teraz. Teotokion: Dziewico nieskalana, która
nadprzyrodzonego Boga zrodziłaś, módl się nieustannie z
bezcielesnymi do Niego, aby dał nam przed końcem życia odpuszczenie
grzechów i poprawę, z wiarą i miłością śpiewającym Tobie,
jedyna sławiona przez wszystkich.

Kanon pokutny do Pana naszego Jezusa Chrystusa i świętych Jego
męczenników,

mający akrostych: Zbaw mnie, Zbawco, jak dawno temu marnotrawnego.
Ton 4.

Pieśń 1

Hirmos: Zrodzony z Dziewicy Boże, zatop w głębi beznamiętności
mocnych wodzów grzechu, abym Tobie przez trzy właściwości duszy
jak na cymbałach w umartwieniu ciała zwycięską zaśpiewał
pieśń.

Zbawco mój, Jezusie, który marnotrawnego syna zbawiłeś,
przyjąłeś płacz nierządnicy, westchnienia celnika
usprawiedliwiłeś swoją wolą i mnie bez miary grzeszącego
przyjmij, gdy się nawracam, i zbaw mnie.

Zły ogień pożera moją duszę jak rzecz i jego płomień tworzy
rozniecenie przyszłego ognia, Przyjacielu człowieka, wygaś go,
przez zroszenie Twoim miłosierdziem, wielce cierpliwy, daj mi łzy
pokuty.

Męczennikom: Poznaniem ogromnym napełniony chór świętych
cierpiętników, mądrze odrzucił bezsensowną decyzję i fałszywe
mędrkowanie wszystkich przestępców prawa i otrzymał od Boga
cześć.

Męczennikom: Wy, którzy pogardziliście światem dla pięknej wiary
i odziedziczyliście nadprzyrodzone życie, mądrzy cierpiętnicy
chwalebni, wybawcie mnie z wszelkiego światowego zamętu, szczerze
was błogosławiącego.

Teotokion: Najjaśniejsza lampo Słońca Chwały, rozpal wypalony
zniechęceniem ogień mojej duszy, Przeczysta, zawsze pojąc olejem
Bożych czynów, abym wiarą i miłością sławił Ciebie.

Inny kanon ku czci bezcielesnych świętych aniołów. Ton 4.

Hirmos ten sam.

Jako rozumy czyste, aniołowie, stoicie przed wielkim i pierwszym
Rozumem, a nasycani Bożym jaśnieniem oświećcie mnie waszym
promieniem, śpiewający Słowu, przyczynie wszystkiego, chwalebni
(dwa razy).

Całkowicie ku Bogu pochylając się z miłością i Bożymi cnotami
jawnie kształtowani, o archaniołowie chwalebni, stoicie gorliwie
wokół Boga i śpiewacie Stwórcy zwycięską pieśń.

Teotokion: Ty, która jedyna w łonie przyjęłaś Słowo, które
zastępy anielskie zawsze sławią, oświeć moją duszę,
rozpędzając grzeszne mroczne złe myśli, Nieskalana, oświecając
je zrozumieniem zrodzenia Twego.

Pieśń 3

Hirmos: Z wysokości zstąpiłeś dobrowolnie na ziemię, ponad
wszelką zasadą i pokorną podniosłeś z bardzo głębokiej
otchłani naturę ludzką: Nie ma bowiem Świętego poza Tobą,
Przyjacielu człowieka.

Nocą życia ogarnęła mnie ciemność żądz, Chryste Boże, będąc
Światłością Niezachodzącą promieniami pokuty oświeć mnie,
Zbawco, jako Przyjaciel człowieka, abym sławił Ciebie.

Okaż mnie dziedzicem części wybranych, Chryste, odłączywszy od
przeciwnej części, oczyszczonego łzami i miłosierdziem, abym
zawsze sławiąc wysławiał Ciebie.

Męczennikom: Zaiste sczerwieniały od krwi wasze nogi i szybciej
pobiegły do nieba, z lękiem opuściwszy ziemię, męczennicy,
rozmówcy mocy Bożych.

Męczennikom: Umęczone ranami ciało wasze więdło, Chrystusowi
cierpiętnicy, duchowa zaś wzmacniała się moc miłością
przywiązana nierozerwalnie do Tego, który wszystko stworzył ze swej
woli.

Teotokion: Mario Pani, która zrodziłaś Pana wszystkich, mój rozum
otoczony żądzami i sczerniały przez zło, uczyń wolnym i oświeć.

Inny kanon.

Hirmos ten sam.

Chryste, opiewany przez nadświatowe chóry, zastępom Twych wiernych
pozwól mądrze śpiewać, Słowo: Nie ma bowiem Świętego poza
Tobą, Przyjacielu człowieka (dwa razy).

Przez gorącą miłość i upragnione przywiązanie mając kontakt z
pierwszym Źródłem służebnie stoicie opiewając nieustannie jedną
naturę Bóstwa niemającego początku, Boży archaniołowie.

Teotokion: Dawną klątwę Ewy wspaniale rozwiązałaś rodząc
Chrystusa, Matko czysta, który wszystkich wieńczy
błogosławieństwami: Nie ma bowiem, Przeczysta, poza Tobą
pomocnicy.

Pieśń 4

Hirmos: Zasiadający w chwale na tronie Bóstwa, na lekkim obłoku
przyjdzie Jezus nadboski i niezniszczalną dłonią zbawi
wołających: Chwała, Chryste, mocy Twojej.

Przypadam teraz do Ciebie, Panie, jako do najsprawiedliwszego
Sędziego, ulituj się nade mną zrozpaczonym i wybaw z Twego
sprawiedliwego osądzenia, uczyń godnym stania z wybranymi.

Wpadłego w ręce bezlitosnych zbójców, Przyjacielu człowieka, i
zranionego ulecz, Chryste, wylewając na mnie wino pokuty i olej oraz
przyodziewając mnie w szatę zbawienia mego.

Męczennikom: Przyoblekliście się z wysoka w szatę zbawienia w
rozebraniu cielesnym, chwalebni męczennicy, i poprzednio pozbawionego
szaty Praojca przyodzialiście, będąc martwymi i bez oddechu.

Męczennikom: Przemawiając wobec nieprawych, męczennicy, poznanie
Bożego Słowa upiększaliście pobożnością, zawstydziliście
wszyscy niegodnych mędrców i oratorów oraz uśmierciliście wroga.

Teotokion: Na Ciebie zstąpił Jezus jak deszcz mądrości otchłani,
jedyną czystą znalazł Ciebie, Bogurodzico Dziewico, i powstrzymał
okropne potoki niegodziwości Bożą łaską.

Inny kanon.

Hirmos ten sam.

Niepojętą mocą z niebytu wyprowadziłeś niebieskie rozumy, Słowo
Boże nadprzyrodzone, i niewypowiedzianą Twoją chwałą
upiększyłeś wołających: Chwała, Chryste, mocy Twojej.

Wyższe moce kierowane Duchem i wędzidłem Jego oraz oświecanie
Bożymi zorzami odziedziczyły zastępy, jedną czcząc wszystkiego
zasadę i Bóstwo.

Słudzy Twojej Światłości stali się godni widzenia Twego oblicza i
stąd przyjmując poznanie, śpiewają Tobie: Chwała, Chryste, mocy
Twojej.

Teotokion: Królowo Dziewico, upiększona złotymi szatami, stoisz
teraz przed Twoim Synem, będąc bez porównania chwalebniejszą od
aniołów wołających: Chwała, Chryste, mocy Twojej.

Pieśń 5

Hirmos: Teraz powstanę, proroczo rzekł Bóg, teraz wysławię się,
teraz wzniosę się, upadłego przyjąwszy od Dziewicy i podnosząc do
Światłości duchowej mego Bóstwa.

O, jakże nie chcę stanąć przed Tobą osądzony, przed Sędzią
Bogiem wszystkich, będąc oskarżonym o całe zło, które
bezrozumnie i dobrowolnie czyniłem grzesząc, i całego siebie
uczyniłem zbędnym.

Zbaw mnie, Panie, bowiem napełniłem się licznym złem i modlę
się: Ulecz grzechy moje i rany moje, nie pozostawiaj mnie jednego,
abym zginął, Jezusie mój, bardzo zgrzeszyłem przed Tobą.

Męczennikom: Błogosławiony koniec życia jawnie znaleźliście,
cierpiętnicy, chwałę otrzymaliście, Chrystusa wysławiając swoimi
członkami, wyznaczającego wielki czyn, przez was uprzedni
rozważywszy, więzami i ranami mężnie doświadczani.

Męczennikom: Bogactwo niebieskie, życie Boże i piękny
niewiędnący wieniec, Światłość Niezachodzącą oraz przybytek
nigdy nie niszczejący, nieuczyniony ludzką ręką, otrzymaliście,
błogosławieni cierpiętnicy Chrystusowi.

Teotokion: Twoje cuda przepowiedziały słowa proroków, nazywając
Ciebie, Przeczysta, górą, bramą i jaśniejącym świecznikiem, z
którego zaprawdę cudowna Światłość oświeca cały świat,
Czysta.

Inny kanon.

Hirmos ten sam.

Z drżeniem cherubini i serafini z tronami i Boży archaniołowie,
panowania i moce, księstwa i władze z aniołami sławią jedno i
troiste Bóstwo (dwa razy).

Ukazali się aniołowie jaśniejący światłością, Chryste,
głosząc w świecie Twoje zmartwychwstanie czcigodnym niewiastom i
wstrząsając rozum Twoich wrogów blaskiem Twego Bóstwa.

Teotokion: Teraz przez pułki archanielskie zachowaj Kościół Twój,
wysławiający Ciebie słowami prawowiernymi, który z Dziewicy
niewypowiedzianie zrodziłeś się i ludzi wybawiasz ze zniszczenia.

Pieśń 6

Hirmos: Przyszedłem na głębiny morskie i zatopiła mnie burza
licznych grzechów, ale jako Bóg z głębiny wyprowadź życie moje,
wielce miłosierny.

Martwym będąc nie rozumiem, nie czuję, nieszczęsny, i zawsze
noszę skalane sumienie, Boże Stwórco mój, nie gub mnie do końca.

Czyny moje jak wrogowie oczernić chcą mnie na Sądzie Twoim,
Szczodry, wybaw mnie szybko od nich, Chryste, kierując mnie ku
pokucie.

Męczennikom: Zgromadzenie przestępców prawa skruszyło kości
cierpiętników, ale nie skruszyło ich wiary, przez którą jako
dziedzice zjawili się przed Bogiem i Zbawcą dusz naszych.

Męczennikom: Jak drogocenne kamienie na kamieniu niezachwianym
nadziei mądrze w Bogu zostaliście zbudowani, cierpiętnicy, i jako
świątynie Ducha Świętego zamieszkaliście w świątyni Bożej.

Teotokion: Omroczyło się serce moje ciemnymi najściami grzechu,
oświeć je światłością, która jest w Tobie, Oblubienico Boża,
albowiem zrodziłaś Słońce Chrystusa.

Inny kanon.

Hirmos ten sam.

Wokół Władcy stoją zastępy anielskie i czysto rozkoszują się
jaśnieniem zasady Światłości, oświećcie nad, z wiarą
śpiewających (dwa razy).

Mądrością Twoją stworzyłeś chóry anielskie, panowania, moce i
serafinów, okazałeś ich jako Władca, a oni sławiąc czczą
Ciebie.

Teotokion: Chryste, który spoczywasz na wyniosłych tronach i
wszystko Bożą Opatrznością zachowujesz, spocząłeś na ręku
Dziewicy, Władco.

Pieśń 7

Hirmos: Trzej młodzieńcy w Babilonie nakaz prześladowcy uznawszy za
brednie, pośród płomienia śpiewali: Błogosławiony jesteś, Boże
ojców naszych.

Do kogóż upodobnię Ciebie, duszo moja nieszczęsna, biada mi,
lubiąca rzeczy nieprzystojne, a nie poszukująca dobrych, przeto
przed końcem życia postaraj się pokazać dobre wzory.

Daj mi obłok łez, Chryste, abym obmył się z moich okropieństw,
nie pozostawiaj mnie teraz ginącego, Zbawco, który zgrzeszyłem
przed Tobą bardziej niż inni ludzie.

Męczennikom: Martwotą zabite Słowo nosząc na ciele swoim,
zabiliście oszustwo, żyjecie więc umarli chwalebni, i umarłych
przez żądze uleczacie, cierpiętnicy.

Męczennikom: Jakież miejsce teraz was nie ma, męczennicy, jako
oświecicieli i przedmurze? Jakaż kraina nie oświeca się waszymi
cierpieniami, chwalebni, i wschodami uleczeń?

Teotokion: Jedyna pozostajesz po zrodzeniu jaśniejąca pięknem
dziewictwa, Władczyni, jedyna uniknęłaś bólów macierzyńskich,
Boga bowiem jedyna zrodziłaś, Zbawiciela dusz naszych.

Inny kanon.

Hirmos ten sam.

Mając za świadków swoich czynów duchowe anioły, wybierzmy czyste
życie, duszo moja, wołając: Błogosławiony jesteś, Boże ojców
naszych (dwa razy).

Węglem oczyszczony widząc przy tronie Twoim stojące serafiny,
wołał Boży Izajasz: Błogosławiony jesteś, Panie Boże ojców
naszych.

Teotokion: Chóry wszystkich bezcielesnych, Dziewico, jawnie
przewyższyłaś, albowiem Stwórcę zrodziłaś i Pana:
Błogosławiony jest, Przeczysta, owoc Twego łona.

Pieśń 8

Hirmos: Wybawco wszystkich wszechmocny, pośród płomieni
przyszedłeś zraszając wielbiących Ciebie i nauczyłeś ich
śpiewać: Wszystkie dzieła błogosławcie, śpiewajcie Panu.

Okazałem się podobnym do niemych zwierząt, poddając się żądzom,
Słowo Boże niemające początku, nawróć mnie, Zbawco,
wołającego: Wszystkie działa Pańskie błogosławcie Pana.

Pożera mnie wieprz, samotny dzik mnie atakuje, Zbawco, jako winnicę
zasadzoną przez Ducha, wybaw mnie od niego, Słowo, i okaż
przynoszącym Tobie owoce cnót.

Męczennikom: Sczerwienieliście krwią skórę i upiększyliście
się utkaną przez Boga purpurą, męczennicy noszący korony
zwycięstwa i stojąc na wysokościach przed Królem wiecznym.

Męczennikom: Święty stan męczenników zniszczył stan nieświęty,
nakazujący nieprawość i ucierpiał, przeto Władca wszystkich ich
ukoronował.

Teotokion: Całe stworzenie błogosławi Twoje zrodzenie, wieńczące
nas błogosławieństwami i wyrywające z klątwy, przez wszystkich
błogosławiona jedyna i wysławiana, która nasz rodzaj otoczyłaś
łaską.

Inny kanon.

Hirmos ten sam.

Jako będący Żywotem nieśmiertelnym, Stwórca stworzył
nieśmiertelny żywot aniołów i nauczył nas śpiewać:
Błogosławcie, śpiewajcie Panu (dwa razy).

Duchowo otaczają Ciebie archaniołowie i niemilknącymi głosami
pobożnie opiewają czcząc Ciebie jako Władcę wszystkich:
Błogosławcie, śpiewajcie Panu.

Teotokion: Obrazy w Zakonie przedstawiały Ciebie, błogosławiona,
która zrodziłaś Boga, łącząc Go z ciałem, poprzednio będącego
niematerialnym z Bożej natury: Błogosławimy, Dziewico, zrodzenie
Twoje.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Ewa słabością nieposłuszeństwa sprowadziła klątwę, Ty
zaś Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Oto czas pokuty, dlaczego się lenisz, dlaczego pogrążasz się w
śnie? Odejdźmy od zniechęcenia, upiększmy lampy, jak jest
napisane, olejem dobrych czynów, abyśmy nie zostali płaczący przed
zamkniętymi drzwiami.

Póki jest czas pokuty, nawróć się, duszo, z twoich złości,
które uczyniłaś świadomie i nieświadomie, i zawołaj do
wiedzącego wszystko: Zgrzeszyłem przed Tobą, przebacz Władco i nie
pogardzaj mną niegodnym.

Męczennikom: Chrystus jawnie zebrał ze wszystkich krain i miast
świętych męczenników na miejsca sławne, do czcigodnych
przybytków i teraz oświecają Kościół pierworodnych, weseląc
się.

Męczennikom: Czcigodna rana czcigodnych męczenników Twoich, Panie,
promieniami Bożego Ducha oświecana, wypuszcza sławną światłość
uzdrowienia i niszczy słabość chorób, jedyny wielce miłosierny.

Teotokion: Światłością z Ciebie, Oblubienico Boża, oświeć
duszę moją zorzami, podnieś leżącą w jamie zguby, krusząc
wrogów zawsze zasmucających moje serce i zagrzewających mnie do
żądz.

Inny kanon.

Hirmos: Okazana Tajemnica Boża niewypowiedzianie spełnia się w
Tobie, Dziewico przeczysta, bowiem z miłosierdzia Bóg wcielił się
w Ciebie, przeto Ciebie czcimy jako Bogurodzicę.

Jako Rodziciela Rozumu i wyprowadzającego Syna i Ducha, opiewają
aniołowie, teraz nam Boże łaski gorliwie posyłając.

Pięknie przyozdobieni darem niezniszczalności i łaską, Boży
archaniołowie, Tobie, Chryste, Źródło, zawsze niezniszczalność
śpiewają jako łaskawcę wywyższając.

Teotokion: Oblubieńcze wcielenie Niewypowiedzianego i pałac
uduchowiony, arka przymierza łaski, Ciebie Matko Boża znamy, wierni,
przeto nieustannie Ciebie uwielbiamy.

Także: Zaprawdę godne to jest, i pokłon. Ektenie, fotagogikon i
zwykłe psalmy.

Na stichownie stichery pokutne, ton 4:

Obmyj mnie moimi łzami, Zbawco, albowiem skalałem się licznymi
grzechami, przeto przypadam do Ciebie: Zgrzeszyłem, Boże, zmiłuj
się nade mną.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Jestem owcą Twojej duchowej owczarni i przybiegam do Ciebie, Dobrego
Pasterza: Odszukaj mnie zbłąkanego, Boże, i zmiłuj się nade mną.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Któż się nie ulęknie widząc wasze dobre boje,
święci męczennicy, którymi walczyliście? Jakże będąc w ciele
zwyciężyliście bezcielesnego wroga? Chrystusa wyznaliście i
uzbroiliście się w krzyż! Przeto okazaliście się godnymi
przepędzania biesów i zwalczania barbarzyńców, nieustannie modląc
się o zbawienie dusz naszych.

Chwała, i teraz. Teotokion: Bogurodzico, Królowo wszystkich, chwało
prawosławnych, zniszcz szamotanie się heretyków i zawstydź ich
twarze, którzy nie kłaniają się, ani też nie czczą, Przeczysta,
czcigodnej Twojej ikony.

Także: Dobrze jest wyznawać. Trisagion. Po: Ojcze nasz, tropariony i
ektenia. Także pierwsza godzina, zwykłe psalmy, ciąg dalszy i
rozesłanie.

W poniedziałek na Liturgii Błogosławieństwa. Ton 4:

Stichos: Błogosławieni czyniący pokój, albowiem oni synami Bożymi
będą nazwani.

Przez drzewo Adam został wyrzucony z raju, zaś przez drzewo krzyża
łotr zamieszkał w raju, pierwszy bowiem skosztowawszy odrzucił
przykazanie Stwórcy, a drugi, współukrzyżowany, wyznał kryjącego
się Boga: Wspomnij mnie w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Zgrzeszyłem bardziej od wszystkich ludzi na ziemi i lękam się Twego
sprawiedliwego Sądu, Najłaskawszy Panie, na którym zachowaj mnie
wtedy nieosądzonego i wybaw z mąk, dając mi pokutę obmywającą
wszelkie skalanie, jako Przyjaciel człowieka.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Cherubini i serafini, panowania, trony, archaniołowie, księstwa wraz
z mocami, święci aniołowie, zasady najwyższe, stojąc teraz przed
Władcą wszystkich wyproście odpuszczenie grzechów i poprawę
życie wszystkim z wiarą wołającym: Wspomnij nas w królestwie
Twoim.

Stichos: Radujcie się i weselcie, albowiem zapłata wasza obfita jest
w niebiosach.

Zbliżywszy się do ognia spaliliście cierniste oszustwo,
cierpiętnicy Chrystusowi, i mnóstwem waszej krwi zatopiliście
węża na głębokości, chwalebni, odnosząc zwycięstwo i radując
się z niebieskimi zastępami, modlicie się gorliwie o nasze
zbawienie.

Chwała. Zorzo trójsłoneczna, jaśniejąca w świecie, odpędziwszy
okropne żądze mojej duszy ześlij mi jasność Światłości i
oczyszczenie grzechów, z wiarą wołającemu teraz do Ciebie,
niemającego początku Ojca, Syna współtronującego i Ducha,
Trójco, mocy wszystko sprawiająca, zbaw nas.

I teraz. Ulituj się, Czysta, nad zawsze grzeszącym i opanowanym
przez lenistwo, pokaż mi wzory pokuty dając rozrzewnienie
wątpiącej mojej duszy, Przeczysta, nadziejo nie do zawstydzenia,
wspomnij i nas, Dziewico opiewana przez wszystkich, z miłością i z
wiarą śpiewających Tobie.

