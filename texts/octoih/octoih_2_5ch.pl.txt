W ŚRODĘ WIECZOREM,

do: Panie, wołam do Ciebie, dodajemy stichery świętym apostołom,
ton 2:

Prosomion: Gdy z drzewa.

Stichos: Jeżeli będziesz pamiętać o nieprawościach, Panie, Panie
któż się ostoi? Ale u Ciebie jest oczyszczenie.

Całą napoiliście ziemię, jak rzeki rozdzielające się duchowo z
Edenu, zoraną zbawczym nauczaniem i kłos z plonem Bożym
wydaliście, mądrzy, w duchowych skarbnicach ukryto dusze uczniów
Pańskich jako bezcenne bogactwo.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Z ciemności żądz i rozkoszy wyzwólcie moje wielce cierpiące
serce, będąc światłami duchowego Wschodu i oświecicielami
jaśniejszymi od słońca, wszystkim głosząc Tego, który zniszczył
oszustwo nocy złej wiary, a którego błagajcie jako Jego
świadkowie, aby oświecił nasze zmysły.

Stichos: Od straży porannej do nocy, od straży porannej niech Izrael
ma nadzieję w Panu.

Zaiste jesteście nowymi tablicami łaski, napisanymi przez Boga,
okazujecie się znawcami tajemnic i uduchowionymi zwojami, nosząc
słowo zbawcze napisane przez Ducha palcem Ojca, przeto przyjdźcie
wszystkie krańce gdyż wiarę prawosławną i ścieżkę prowadzącą
na niebo wszystkim ludziom jawnie pokazują.

Także stichery z Menei świętemu, jeśli są.

Jeśli zaś nie ma, to inne stichery świętemu i wielkiemu
cudotwórcy Mikołajowi, ton i prosomion ten sam.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

W Mirze żyłeś cieleśnie i zaiste okazałeś się mirrą duchową,
namaszczony zostałeś duchową mirrą, święty Mikołaju hierarcho
Chrystusowy, owiej nieśmiertelną wonią aromatu przybiegających z
wiarą pod twoją opiekę, wyzwalając ich z pokus, nieszczęść i
smutków, ojcze, twoimi modlitwami do Pana.

Stichos: Chwalcie Pana wszystkie narody, wysławiajcie Go wszyscy
ludzie.

Trzymany przez mnóstwo pokus i atakowany przez burze życia,
zatapiany przez fale i otaczany przez kłopoty, w tobie składam moją
nadzieję ojcze Mikołaju, daj mi przez Twoje modlitwy,
błogosławiony, kierowane do Władcy i Boga naszego, rozwiązanie
wszystkich okropieństw.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Mrokiem i zaciemnieniem myśli oraz otoczony oszustwami biesów i
atakowany przez burzę cielesnych żądz, zwyciężany przez prawa
grzechu, oświeć mnie światłością łaski, Światłością bowiem
jesteś w świecie, oświecony Bożą zorzą, błogosławiony
Mikołaju.

Chwała, i teraz. Teotokion: Słowo będące równym w czci Ojcu i
Świętemu Duchowi, jak wielkie słońce zajaśniało z wybranej
Dziewicy na ziemi w czasach ostatecznych, posyłając was jako zorze,
chwalebni apostołowie, światłością wiary oświecających
wszystkich ludzi pozostających w mroku oszustwa i doprowadzając ich
do Bożej nauki.

Na stichownie stichery apostołom, ton 2:

Wywyższyłeś, Zbawco, w świecie imiona najwyższych apostołów,
nawykłych do nieba i dających ludziom niewypowiedziane uzdrowienia,
gdyż same ich cienie uzdrawiały choroby i pochodzący z rybaków
czynili cuda, Judejczycy głosili nauki łaski, ze względu na nich
daj nam, Miłosierny, wielkie miłosierdzie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Ciągle atakowani przez nieprawe czyny i przybiegający do Ciebie,
zaiste będącego Boga, słowo Twoich uczniów przynosimy Tobie,
mówiąc: Zbaw nas, Nauczycielu, giniemy. Pokaż i teraz wrogom
naszym, błagamy, jak opiekujesz się ludźmi i wybawiasz ich z
nieszczęść dla modlitw apostołów, z wielkiej łaskawości
odrzucając grzechy, Panie, chwała Tobie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Wielka jest chwała, jaką zdobyliście wiarą, święci, nie tylko
bowiem cierpieniami zwyciężyliście wroga, ale i po śmierci duchy
przepędzacie, chorych uleczacie, lekarze dusz i ciał, módlcie się
do Pana, aby zmiłował się nad duszami naszymi.

Chwała, i teraz. Teotokion: Jak płodna oliwka Dziewica zrodziła
Ciebie, owoc życia, dający światu wielkie i obfite miłosierdzie.

Także: Teraz pozwalasz odejść. Trisagion. Troparion i rozesłanie.

W ŚRODĘ NA POWIECZERZU,

Kanon modlitewny do Najświętszej Bogurodzicy. Ton 2.

Pieśń 1

Hirmos: Chodźcie, ludzie, śpiewajmy pieśń Chrystusowi Bogu, który
rozdzielił morze i kierował ludem wyprowadzonym z niewoli egipskiej,
albowiem się wysławił.

Tych, którzy pobożnie Ciebie, Czysta, jako prawdziwą Bogurodzicę
wyznają duszą i ustami, wybaw teraz, Przeczysta, z okropnych
nieszczęść, chorób i grzechów.

Wszyscy poznaliśmy w Tobie otchłań łaski, przeto przybiegając
gorliwie pod Twoją Bożą opiekę, Bogurodzico, zbawiamy się.

Chwała. Módl się za nami, śpiewającymi Tobie, Przeczysta, do
wcielonego w Twoje przeczyste i czcigodne łono, aby wybawił nas z
grzechów i okropnych chorób.

I teraz. Ciebie zdobyliśmy wszyscy wierni jako chwałę, ucieczkę,
umocnienie, radość, zbawienie dusz, nadzieję i mur obronny, przez
Boga obdarzona łaską.

Pieśń 3

Hirmos: Umocnij nas w Tobie, Panie, który drzewem uśmierciłeś
grzech, i Twoją bojaźń Twoją bojaźń daj sercom naszym,
śpiewającym Tobie.

Modlitwami Twoimi, Czysta, do Boga, którego zrodziłaś, daj
korzystną zmianę Twoim sługom, przybiegającym pod Twoją opiekę i
z wiarą kłaniającym się Twemu zrodzeniu.

Usłysz, Dziewico, słowa mojej modlitwy, z głębi mego serca
przynoszone Tobie, wysławiana, i wybaw mnie z żądz i ataków.

Chwała. Kieruj całym moim życiem, Dziewico, nadziejo moja i
orędowniczko, wybawiając z pokus, ataków i potrzeb, Oblubienico
Boża.

I teraz. Hipostatyczną Mądrość Bożą nosiłaś na ręku, Matko
Boża, módl się, aby wybawił nas z błędów i niewiedzy.

Pieśń 4

Hirmos: Usłyszałem, Panie, o sławnej opatrzności Twojej i
wysławiłem, Przyjacielu człowieka, niezbadaną Twoją moc.

Daj rozwiązanie moich ran duchowych i cielesnych skalań, albowiem
Boga zrodziłaś, Władczyni.

Mnie, skalanego żądzami, myślami i burzami życia, umocnij
nadzieją i wiarą, Dziewico.

Chwała. Wybaw mnie Twoimi modlitwami, Matko Boża, od ataków, burzy
i nieszczęść, jedyna wysławiana przez wszystkich.

I teraz. Atakowanego przez fale życia wyrwij mnie, Dziewico, i
skieruj mnie ku Twojej przystani.

Pieśń 5

Hirmos: Światłości Dawco i Stwórco wieków, Panie, skieruj mnie ku
światłości Twoich przykazań, bowiem oprócz Ciebie innego Boga nie
znamy.

Mając oręż niezwyciężony na rozliczne wraże pokusy, wybawimy
się z wszelkiego zła, którzy Ciebie znamy, czystą Bogurodzicę.

Wypełnienie Prawa, czcigodniejsza od cherubinów, zrodziłaś
wcielone Słowo Boże, Syna Jednorodzonego, do którego módl się za
Twoje sługi.

Chwała. Stwórcę wszystkich nosiłaś na Twojej ręce, Czysta,
uczyń Go Twoimi modlitwami łaskawym dla nas, teraz całym sercem
przybiegających do Ciebie.

I teraz. Z uciśnionej i zbolałej duszy modlitwę przynoszę Tobie,
nieszczęsny: Ty, któraś zrodziła jedyną przyczynę łask, Słowo,
zbaw mnie, ulitowawszy się nade mną.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Znając Ciebie jako przystań zbawienia, płynąc przez pełne
cierpień morze życia, wołam Władczyni: Bądź sternikiem mojej
duszy.

Pozbawiłem się szaty mojej cnotliwości, stałem się zły, lecz
Matko zawsze Dziewico, któraś Boga zrodziła, daj mi szatę
radości.

Chwała. Odpadłem od czystego życia, żyjąc w lenistwie żądz,
lecz podnieś mnie błogosławiona Władczyni, łącząc się z
nakazem Twego Syna.

I teraz. Uczyń mnie godnym Twego miłosierdzia, Bogurodzico, która
zrodziłaś najmiłosierniejsze Słowo, swoją krwią wybawiające
ludzi ze zniszczenia.

Także: Panie, zmiłuj się, trzy razy. Chwała, i teraz.

Katyzma poetycka, ton 2:

Prosomion: Bożego byliśmy.

Uczyń mnie godnym Bożego wejścia, Czysta, modlitwami Twoimi, zawsze
Dziewico, rozrywając więzy okropnych żądz i wyzwól mnie z
przyszłego płomienia.

Pieśń 7

Hirmos: Posągowi złotemu na polu Dura sławionemu, troje Twoich
dzieci odmówiło wykonani bezbożnego nakazu, wrzuceni zaś w środek
ognia zraszani śpiewali: Błogosławiony jesteś, Boże ojców
naszych.

Na krzyżu został przygwożdżony w Ciebie wcielony, Bogurodzico, i
podarł rękopis Adama, a Ty módl się teraz do Niego, Dziewico, aby
wybawił z wszelkiego zła z wiarą wołających: Błogosławiona,
która zrodziłaś Boga w ciele.

Jesteś dobrą nadzieją i wspomożycielką wiernych, Władczyni,
modlimy się do Ciebie, abyś darowała otchłań miłosierdzia
wszystkim mającym w Tobie nadzieję i wołającym do Ciebie:
Błogosławiona, która zrodziłaś Boga w ciele.

Chwała. Jestem ogarnięty okropną ciemnością życia, nie
znalazłem współczującego i współcierpiącego ze mną, Twoją
Światłością rozpędź, Dziewico, ciemność grzechu i oświeć
mnie, abym śpiewał Tobie: Błogosławiona, która zrodziłaś Boga w
ciele.

I teraz. W piękną szatę zbawczych przykazań zostałem odziany w
chrzcie, którą splamiłem lenistwem, nieszczęsny, teraz zaś do
Ciebie przybiegam, Dziewico, prosząc, abym został przez Ciebie na
nowo przyodziany w szatę zbawienia.

Pieśń 8

Hirmos: W piec ognisty do dzieci żydowskich zstąpił Bóg i
płomień zamienił w rosę, śpiewajcie dzieła jako Panu i
wywyższajcie na wszystkie wieki.

Słabnie teraz mój umysł, wpadłem w głębię zniesławienia,
albowiem zewsząd ogarnięty jestem przez rozliczne zło, lecz Ty
ulecz mnie, Dziewico, przyodziawszy w światłość
niecierpiętliwości.

Mocna kolumno mocy i szczeblu, skarbnico i wspomożycielko zdobyta
wiarą, zbawimy się opiewając teraz Twoje zrodzenie, Przeczysta, i
wywyższając je na wszystkie wieki.

Chwała. Znamy Ciebie jako zorzę nieśmiertelności i źródło,
Bogurodzico, albowiem zrodziłaś Słowo nieśmiertelnego Ojca,
wybawiając od śmierci wszystkich wywyższających Go na wszystkie
wieki.

I teraz. Zawsze toczysz nam strumienie uzdrowień, Czysta, których
łaskę darmo daną wziąwszy opiewamy Twoje zrodzenie i wywyższamy
na wszystkie wieki.

Pieśń 9

Hirmos: Od Boga Bóg Słowo w niewypowiedzianej mądrości przyszedł
odnowić Adama, który przez pokarm okrutnie upadł w zniszczalność,
Bóg niewypowiedzianie wcielił się w świętą Dziewicę ze względu
na nas, wierni, przeto jednomyślnie uwielbiajmy Go w pieśniach.

Dziewico pobłogosławiona przez Boga, całą moją nadzieję gorliwie
złożyłem w Tobie, zbaw mnie Matko prawdziwego życia i nasyć
pokarmem zawsze będącym, modlę się do Ciebie, Czysta, z wiarą i
miłością wielbiąc Ciebie w pieśniach.

Okazałaś się, Dziewico, bramą Bożej Światłości, oświeć
Twoją niematerialną Światłością i promieniami mgłę mojej
duszy, i pozwól mi wybawić się z wiecznego ognia, Czysta, dla Twego
orędownictwa, abym nieustannie Ciebie wielbił.

Chwała. Widząc chorującego duszą i ciałem, wrzuconego w okropne
żądze, ulecz Twoją łaskawością, Władczyni, teraz dręczonego
przez kłopoty, abym z wiarą i miłością wielbił Ciebie w
pieśniach.

I teraz. W Twoim łonie zamieszkał Syn, którego przedwieczny Ojciec
zrodził ze swego łona, będąc doskonałym człowiekiem, i okazał
nam Ciebie, Matko Boża, jako źródło łaski dla tych, którzy z
wiarą kłaniają się Twemu niewypowiedzianemu zrodzeniu.

Także: Zaprawdę godne to jest, i pokłon. Ciąg dalszy jak zwykle i
rozesłanie.

W CZWARTEK RANO,

po pierwszej recytacji Psałterza katyzmy poetyckie apostołom. Ton 2:

Ty, który rybaków bardziej obdarzyłeś mądrością niż retorów i
posłałeś, aby byli głosicielami na całej ziemi Twojej
niewypowiedzianej przyjaźni do człowieka, Chryste Boże, ze względu
na nich umocnij Kościół Twój i ześlij wiernym Twoje
błogosławieństwo, jedyny spoczywający w świętych.

Stichos: Na całą ziemię rozejdzie się ich głoszenie i aż do
krańców ziemi ich słowa.

Będąc uczniami i świadkami Mądrości Bożej, przemądrzałych
retorów okazaliście jako pozbawionych mądrości, przez prostotę
nauczania ludy ucząc mądrości Bożej, Boży apostołowie, aby
prawowiernie opiewali jedynego Stwórcę i Boga.

Chwała, i teraz. Teotokion: Uwielbiamy Ciebie, Władczyni, wołając:
Raduj się, obłoku niezachodzącej Światłości, albowiem w Twoim
łonie nosiłaś Pana Chwały.

Po drugiej recytacji Psałterza katyzma poetycka. Ton 2:

Złowiwszy ludy siecią Ducha, rybacy, i nauczywszy krańce ziemi
kłaniać się Tobie z Ojcem i Duchem, Chryste Boże, ze względu na
nich umocnij Kościół Twój i ześlij wiernym Twoje
błogosławieństwo, jedyny miłosierny i Przyjacielu człowieka.

Stichos: Niebiosa sławić będą cuda Twoje, Panie.

Powtarzamy powyższą sticherę.

Następnie stichos: Przedziwny jest Bóg w świętych swoich, Bóg
Izraela.

Męczennikom: Cierpienia noszący Pana, błogosławiona jest ziemia
napojona waszą krwią i święte są świątynie, które przyjęły
wasze ciała, na sądzie bowiem zdemaskowaliście wroga i z odwagą
głosiliście Chrystusa, módlcie się do Niego jako dobrego, aby
zbawił, prosimy, dusze nasze.

Chwała, i teraz. Teotokion: Przez Ciebie, Bogurodzico zawsze
Dziewico, staliśmy się uczestnikami natury Bożej, bowiem
zrodziłaś nam wcielonego Boga, przeto Ciebie wszyscy pobożnie
wielbimy.

Po trzeciej recytacji Psałterza katyzmy poetyckie. Ton 2:

Prosomion: Ty, która jesteś źródłem miłosierdzia, Bogurodzico.

Jako jaśniejące światła posłałeś w świat świętych Twoich
uczniów, Słowo, i oświeciłeś ziemię, wybawiając wszystkich
ludzi z ciemności niewiedzy, ich modlitwami zawsze bądź ubłagany i
oświeć moją duszą będącą w ciemności, Przyjacielu człowieka,
i zbaw mnie.

Promieniami cudów, Mikołaju, oświecasz całą ziemię, rozpędzasz
mrok cierpień i odpędzasz atak nieszczęść, będąc gorącym
orędownikiem.

Chwała, i teraz. Teotokion: Nieznająca małżeństwa, przeczysta,
święta Bogurodzico Oblubienico dziewicza, Syna Twego, którego
zrodziłaś w nadprzyrodzony sposób w ciele, z aniołami zawsze
błagaj o przebaczenie grzechów i poprawę życia, aby też darował
wszystkim śpiewającym Tobie oddalenie żądz.

Kanon ku czci świętych apostołów.

Poemat Teofana. Ton 2.

Pieśń 1

Hirmos: Na głębię niegdyś posłała wojsko faraona wszechmocna
siła, Wcielone zaś Słowo zniszczyło zgubny grzech, wysławiony Pan
chwalebnie się wysławił.

Byliście przez wiarę błyskawicami Bożej Światłości, widzący
Światłość apostołowie Zbawcy, całego mnie oświećcie
omroczonego czernią rozkoszy i spędzającego całe życie w
lenistwie (dwa razy).

Uczniowie i przyjaciele Chrystusa, mnie będącego przyjacielem wroga
ze względu na przyswojenie sobie zła wybawcie od niego, kierując
moją duszę ku miłości Tego, który ze względu na łaskawość
umiłował rodzaj ludzki.

Pozwólcie się pokajać mojej pokornej duszy przed śmiercią, aby
ta, która sama siebie uśmierciła, teraz płakała, a Ten, który
jako miłosierny wskrzesił Łazarza po czterech dniach, niech i
ciebie wskrzesi modlitwami apostołów.

Teotokion: Zrodziłaś łaskawego Boga, Przeczysta, który wszystkich
ogarniętych zniszczeniem ze swej dobroci otacza łaską, módl się
do Niego, Nieskalana, z prorokami, męczennikami i apostołami, aby
wszystkich wybawił z ataków.

Inny kanon ku czci świętego i wielkiego cudotwórcy Mikołaja
toczącego mirrę,

mający akrostych: Modlitwę pełną miłości przyjmij Mikołaju.
Poemat Józefa. Ton 2.

Hirmos: Chodźcie, ludzie, śpiewajmy pieśń Chrystusowi Bogu, który
rozdzielił morze i kierował ludem wyprowadzonym z niewoli egipskiej,
albowiem się wysławił.

Zawsze stojąc przed Bożym tronem łaski, Mikołaju, módl się o
darowanie sługom Twoim łaski i miłosierdzia Ciebie przyzywającym z
wiarą.

Na ziemi wielkim orędownikiem okazał Ciebie Bóg dla
nieszczęśliwych, przeto stój przy mnie w nocy i za dnia, chroniąc
mnie od zgorszeń wroga.

Ujrzeliśmy Ciebie jako dzienną gwiazdę, Twoimi jaśniejącymi
promieniami wybawimy się z ciemności pokus, nieszczęść i
wszelkiego grzechu, ojcze Mikołaju.

Teotokion: Wybaw mnie z chorób cielesnych i ulecz duszy mojej
niezbadane strupy, wyrwij mnie z wiecznego ognia, jedyna Pełna Łaski
od Boga.

Pieśń 3

Hirmos: Zakwitła pustynia, Panie, jako krynica, bezpłodny pogański
Kościół, przez przyjście Twoje, w nim umocnione jest moje serce.

Od Nauczyciela zdobywszy w duchu mądrość Ojca, święci,
zdemaskowaliście mądrość helleńską, wspaniali widzący Boga.

Rozwiążcie niepłodność mojej duszy, chwalebni, i pozwólcie
przynosić potomstwo czynów w cnotach, jako świadkowie Słowa, o
godni czci.

Okropnie mnie teraz ugryzionego jadowitym ukąszeniem wrażym ulecz
dla wstawiennictwa apostołów Twoich, dobroczyńco wszystkich wielce
miłosierny.

Teotokion: Ubłagaj najłaskawszego Boga, Przeczysta, ze wszystkimi
apostołami, aby wybawił z wszelkiego zła, nieszczęść i
kłopotów tych, którzy czczą Ciebie.

Inny kanon.

Hirmos: Umocnij nas w Tobie, Panie, który drzewem uśmierciłeś
grzech, i Twoją bojaźń Twoją bojaźń daj sercom naszym,
śpiewającym Tobie.

Jesteś źródłem uzdrowień, święty, ulecz żądze mojej duszy i
zachowaj moje życie, zachowaj mnie nienaruszonego.

Rozumu mego zwycięstwo poprawiając, wybaw mnie ze szkodliwości
widzialnych i niewidzialnych wrogów jako mój wielki orędownik,
Mikołaju.

Ciebie jedyny dobry jako dobrego orędownika dał ludziom,
błogosławiony, przeto błagam Ciebie: Wyzwól mnie z wszelkiego
zła.

Teotokion: Mocą moją, radością i weselem, murem obronnym i
orędowniczką jesteś Ty, Nieskalana, wybawiająca mnie z pokus i
nieszczęść.

Pieśń 4

Hirmos: Przyszedłeś z Dziewicy, nie orędownik, nie anioł, lecz sam
Pan wcielił się i zbawił całego mnie człowieka, przeto wołam do
Ciebie: Chwała mocy Twojej, Panie.

Mnie, zawsze spragnionego i męczonego głodem nasyć pokarmem
zbawienia, jedyny Przyjacielu człowieka, dla Bożych modlitw
apostołów, głoszących Ciebie w całym świecie (dwa razy).

Na morze światowe jak koni skierowałeś wszystkich Twoich
chwalebnych apostołów, Przyjacielu człowieka, przez nich
poruszając słone wody gorzkiej niewiary.

Chrystusa Słońce głosiliście będącym w ciemności i mnie
leżącego w ciemności grzechów oświećcie chwalebni apostołowie,
zabraniając złym zamysłom dostępu do mego serca.

Teotokion: Przez wszystkich wysławiana, która Boga najwyższego
zrodziłaś, módl się wraz z apostołami za śpiewających Tobie,
abyśmy zostali wybawieni z grzechów, nieszczęść i zła.

Inny kanon.

Hirmos: Śpiewam Tobie, usłyszałem bowiem wieść od Ciebie, Panie,
i uląkłem się, idziesz bowiem do mnie, szukając mnie zbłąkanego,
przeto Twoje wielkie upokorzenie się dla nas wysławiam, wielce
miłosierny.

Upiększywszy tron cnotami, Mikołaju, okazałeś się czcigodnym
upiększeniem hierarchów, przeto modlę się do Ciebie: Upiększ
brzydotę mojej duszy i wybaw mnie ze światowych zgorszeń.

Ścieżkę tam prowadzącą wyrównaj dla mnie, błogosławiony,
ochroń mnie od fal życiowych i doprowadź do przystani życia,
Mikołaju, wzbogaconego przez Ciebie, wielkiego orędownika.

Słuchałeś słów Bożych, usłyszawszy moje słowa wybaw mnie z
szatańskich zgorszeń i nieprawych mężów oraz wszelkich
kłopotów, wielki Mikołaju.

Teotokion: Święta Bogurodzico Władczyni, uświęcaj mnie i zachowaj
w nocy oraz za dnia, skieruj ku zbawieniu wpadającego w liczne
grzechy i przewracanego przez ataki biesów.

Pieśń 5

Hirmos: Chryste Boże, Ty byłeś orędownikiem Bogu i ludziom, przez
Ciebie bowiem, Władco, do Twego Ojca, Dawcy światłości, z nocy
niewiedzy zostaliśmy przeprowadzeni.

Wielki Pasterz posłał pośród wilków jako owce swoje Boskich
uczniów, przemieniając wilki Bożą mocą chrztu i dobrocią słów
(dwa razy).

Oświeciliście, apostołowie, Bożą Światłością serca będące w
ciemności oszustwa, przeto błagam was, abyście mnie oświecili,
błogosławieni, ociemniałego przez mroczne rozkosze.

Nieszczęsna duszo, przed końcem czuwaj i pokutuj, wołając do Pana:
Zgrzeszyłem przed Tobą, Władco, przebacz ze względu na apostołów
i zbaw mnie jako miłosierny.

Teotokion: Oświeć mnie Twoją Światłością, będąca mieszkaniem
Światłości, leżącego w ciemności, i z apostołami módl się,
Nieskalana, aby z wszelkich kłopotów wybawił mnie Twoimi
modlitwami.

Inny kanon.

Hirmos: Światłości Dawco i Stwórco wieków, Panie, skieruj mnie ku
światłości Twoich przykazań, bowiem oprócz Ciebie innego Boga nie
znamy.

Ty, który wypełniłeś Prawo Boże, módl się do łaskawego Boga,
abym zachowywał Prawa Boże i wyrwał mnie z nieprawych wrogów oraz
bredzenia biesów, błogosławiony Mikołaju.

Jak dawno temu wstawiłeś się, święty, wybawiając trzech
młodzieńców, tak i mnie Twoimi modlitwami do Boga wybaw z
wszelkiego grzechu, mądry w Bogu Mikołaju.

Hierarcho Chrystusowy, orędowniku grzeszników, wielki cudotwórco,
módl się do łaskawego Boga, aby nie zawstydził mnie w godzinie
Sądu.

Teotokion: Czysta Rodzicielko Pana, mnie ogarniętego przez liczne
żądze jako łaskawa orędując wybaw z nich, abym zbawiany śpiewał
Tobie duszą, sercem i językiem.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Wy, którzy nosicie wodę życia, uczniowie Zbawcy, napójcie moją
ustałą duszę znojem grzechów, modlę się.

Będąc duchowymi niebiosami, jaśniejący niebieską światłością
apostołowie, głosiliście niewypowiedzianą chwałę Bożą, którą
i nam wszystkim ześlij, módlcie się.

W głębinie okropnie wzburzonej przychodzę do Ciebie, Chryste,
który jesteś karmicielem wszystkich, abyś dla modlitw Twoich
apostołów skierował mnie zbawczej przystani.

Teotokion: Ze wszystkimi wyższymi mocami, z prorokami, apostołami i
męczennikami módl się za nami do Twego Syna, Oblubienico Boża.

Inny kanon.

Hirmos ten sam.

Mikołaju, który byłeś arcykapłanem mieszkańców Miry i owiałeś
wiernych Twoimi dobrymi czynami, wybaw mnie ze złej woni grzechów.

Zdobyłeś serce jaśniejsze od słońca, ojcze, całego mnie
oświeć, rozpędzając ciemności pokus i nieszczęść, Mikołaju.

Wybaw mnie z wszelkiej ciasnoty, mając przestrzeń miłosierdzia,
Mikołaju, umocnij mnie w wędrówce po ciasnej drodze do Pana.

Teotokion: W każdym czasie przyzywam Ciebie, Przeczysta, abym
znalazł w Tobie pomoc wyrywającą mnie z wszelkiej złości i
strasznych cierpień.

Pieśń 7

Hirmos: Wrogie Bogu polecenie nieprawego prześladowcy wysoki
płomień podniosło. Chrystus bowiem zesłał pobożnym młodzieńcom
rosę duchową, Syn błogosławiony i wywyższony.

Ogniem Bożego ducha zapaleni zostali apostołowie i wygasili
płonące węgle oszustwa, Bożą zaś miłość rozpaliliście w
umysłach wszystkich wiernych, przeto donośnie was czcimy (dwa razy).

Znienawidziliście świat i co w świecie, umiłowaliście Chrystusa,
który w świecie ciałem był ludziom wspólny, módlcie się do
Niego, Boży apostołowie, aby w życiu wyzwolił mnie ze wszystkich
okropieństw.

Sędzio sprawiedliwy, znawco serc, który jedyny znasz moje ukryte
grzechy, w godzinie Sądu dla modlitw apostołów nie osądź mnie,
ani też nie posyłaj w ogień.

Teotokion: Nie zostałaś spalona przez ogień Bóstwa, rodząc w
niewypowiedziany sposób, Dziewico nieznająca małżeństwa, przeto
módl się z apostołami, Czysta, aby wybawił mnie z wiecznego
płomienia, Ciebie sławiącego.

Inny kanon.

Hirmos: Posągowi złotemu na polu Dura sławionemu, troje Twoich
dzieci odmówiło wykonani bezbożnego nakazu, wrzuceni zaś w środek
ognia zraszani śpiewali: Błogosławiony jesteś, Boże ojców
naszych.

Każdego dnia zbliżam się do ognia pokus, ojcze Mikołaju, chodzę
pomiędzy sieciami jak ptak, przybiegam pod Twoją szczodrą opiekę,
zachowaj mnie niezniszczonego, modląc się do łaskawego Boga i Pana.

Słowa moje szybko usłyszawszy, ojcze Mikołaju, pospiesz przyjść
mi na pomoc, atakowanemu przez nieszczęścia, kłopoty życiowe i
złość biesów, abym zbawiony opiewał Twoje orędownictwo.

Ty, który dawno temu zjawiłeś się we śnie cesarzowi, wybawiając
niewinnych, który mieli zginąć, wybaw mnie z ciągle nachodzących
mnie ataków, słabości cielesnych i chorób duchowych, ojcze
Mikołaju.

Teotokion: Ciebie jedyną mam, Przeczysta, jako pomoc, Ciebie mam jako
ochronę całego życia, nie pogardzaj mną, sługą Twoim, jedyna
orędowniczko świata, ale zbaw mnie, śpiewającego: Błogosławiony
Bóg ojców naszych.

Pieśń 8

Hirmos: Piec ognisty dawno temu w Babilonie płomienie rozdzielając,
z Bożego nakazu spalił Chaldejczyków, wiernych zaś zrosił,
śpiewających: Błogosławcie wszystkie dzieła Pańskie, Pana.

W materialnej postaci jako płomienie ognia zstąpił na was
Najświętszy Duch i uczynił jako światłą spalające bezbożność
i oświecające wszystkich pobożnych, apostołowie Słowa Bożego
(dwa razy).

Ulecz moje niepoprawne serce, okropnie atakowane przez żądze,
Szczodry, modlę się, oświeć moją duszę i popraw mój rozum,
popadający w zło, dla modlitw Twoich uczniów.

Westchnij, duszo moja, i gorliwie wylej łzy, zapłacz nad sobą przed
końcem, zanim dosięgnie ciebie płacz bez pociechy i zawołaj do
Pana: Zbaw mnie, Miłosierny, dla modlitw Twoich apostołów.

Teotokion: Niegdyś piec, który nie spalił dzieci, przedstawiał
Twoje zrodzenie, Dziewico nieskalana, przeto proszę Ciebie: Módl
się z apostołami i ze wszystkimi prorokami, abym został wybawiony z
ognia gehenny.

Inny kanon.

Hirmos: W piec ognisty do dzieci żydowskich zstąpił Bóg i
płomień zamienił w rosę, śpiewajcie dzieła jako Panu i
wywyższajcie na wszystkie wieki.

Przyjąwszy od Boga władzę wiązania i rozwiązywania, mądry w Bogu
ojcze Mikołaju, więzy moich złości rozwiąż Twoimi modlitwami i
przywiąż mnie do Bożej miłości Władcy, który dla nas zechciał
się wcielić.

Nawiedzeniem Twoim Bożym w ciągu dnia i nocy nawiedzaj mnie,
wygładzając ścieżkę pokornej mojej duszy i zachowując mnie,
święty Mikołaju, niezranionym przez nadchodzące zgorszenia Złego.

Podaj mi rękę ku Bożej pomocy, Mikołaju, i zachowaj od okrutnego
wrażego czyhania, który młodzieńców niegdyś wybawiłeś z
gorzkiej śmierci, abym czcił Ciebie jako łaskawego orędownika.

Gdy zasiądziesz, Boże, na tronie budzącym bojaźń, aby sądzić
świat, nie wchodź w sąd ze sługą Twoim, ale uczyń mnie godnym
losu zbawionych, dla modlitw Mikołaja.

Teotokion: Twoim nadprzyrodzonym zrodzeniem, Bogurodzico,
wywyższyłaś nas, umniejszonych przez wielkie niezliczone zło,
przeto modlę się do Ciebie, Przeczysta: Wysław w nas obfite Twoje
miłosierdzie.

Pieśń 9

Hirmos: Przedwiecznego Rodzica Syn, wcielony w Dziewicę Bóg i Pan
nam się objawił, aby omroczonych oświecić i zebrać rozproszonych,
przeto najczcigodniejszą Bogurodzicę wysławiamy.

Apostołowie chwalebni, apostołowie błogosławieni, uczniowie
Zbawcy, głosiciele mądrzy, wybawcie mnie z wszelkiej namiętności,
wszelkiego gniewu, wszelkiego grzechu, wszelkich nieszczęść i
rozlicznych pokus (dwa razy).

Mnie osądzonego, mnie niepoprawnego, który pogardzałem Twoimi
nakazami i naśladowałem szkodliwe dla rozumu biesowskie oszustwa,
odnów Panie dla modlitw Twoich apostołów.

Przynoszę niepoprawną duszę i sumienie pogrzebane z grzechami,
skalane serce i zamysł zbezczeszczony, wołając do Ciebie,
Przyjacielu człowieka: Ze względu na apostołów otocz mnie
miłosierdziem Twoim.

Teotokion: Apostołowie głosili Twego Syna w całym świecie,
Przeczysta, Boga i człowieka, przeto z nimi módl się, abym w
budzącym bojaźń dniu Sądu został wybawiony z cierpień, z wiarą
wielbiący Ciebie.

Inny kanon.

Hirmos: Od Boga Bóg Słowo w niewypowiedzianej mądrości przyszedł
odnowić Adama, który przez pokarm okrutnie upadł w zniszczalność,
Bóg niewypowiedzianie wcielił się w świętą Dziewicę ze względu
na nas, wierni, przeto jednomyślnie uwielbiajmy Go w pieśniach.

Znam Ciebie, Mikołaju mądry, jako zasadę kapłaństwa i wzór
łagodności, przeto Twoimi modlitwami ukróć powstającą każdego
dnia przeciwko mnie burzę żądz i nieszczęść, i zachowaj mnie
nienaruszonym, najświętszy ojcze.

Jako najświętsze naczynie Bożej mirry, miłosiernie wylane na
ziemię, oświeć serca wszystkich nas, który dla mieszkańców Miry
byłeś arcykapłanem, przepędzając złą woń pokus modlitwami
Twoimi.

Ty pociesz moją duszę, ojcze, niewidzialnie okrutnie atakowaną
mnóstwem złości, ale Ty, okazując się łaskawym orędownikiem,
Mikołaju, ukróć moje bezmierne pokusy, które oszust podżega we
mnie za dnia i w nocy.

Zbliża się budzący bojaźń dzień Władcy, jest przy drzwiach, co
uczynisz, o duszo, mając mnóstwo grzechów? Czuwaj więc przed
końcem i zawołaj gorliwie do Pana: Zbaw nas modlitwami Twego biskupa
Mikołaja.

Teotokion: Oszczędź mnie, Panie, oszczędź, gdy zechcesz sądzić i
nie skazuj mnie na ogień, ani też w zapalczywości Twojej nie
oskarżaj mnie, modli się do Ciebie mnóstwo apostołów, przesławny
Mikołaj i Dziewica, która Ciebie zrodziła, Chryste.

Także: Zaprawdę godne to jest, i pokłon. Ektenia mała, fotagogikon
i zwykłe psalmy.

Na stichownie stichery apostołom, ton 2:

Wywyższyłeś, Zbawco, w świecie imiona najwyższych apostołów,
nawykłych do nieba i dających ludziom niewypowiedziane uzdrowienia,
gdyż same ich cienie uzdrawiały choroby i pochodzący z rybaków
czynili cuda, Judejczycy głosili nauki łaski, ze względu na nich
daj nam, Miłosierny, wielkie miłosierdzie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Ciągle atakowani przez nieprawe czyny i przybiegający do Ciebie,
zaiste będącego Boga, słowo Twoich uczniów przynosimy Tobie,
mówiąc: Zbaw nas, Nauczycielu, giniemy. Pokaż i teraz wrogom
naszym, błagamy, jak opiekujesz się ludźmi i wybawiasz ich z
nieszczęść dla modlitw apostołów, z wielkiej łaskawości
odrzucając grzechy, Panie, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Świętych Twoich mnóstwo modli się do Ciebie, Chryste: Zmiłuj się
i zbaw nas jako Przyjaciel człowieka.

Chwała, i teraz. Teotokion: Całą moją nadzieję składam na
Ciebie, Matko Boża, zachowaj mnie pod Twoją opieką.

Także: Dobrze jest wyznawać. Trisagion. Po: Ojcze nasz, tropariony i
ektenie, także pierwsza godzina, zwykłe psalmy i rozesłanie.

W czwartek na Liturgii Błogosławieństwa. Ton 2:

Stichos: Błogosławieni czyniący pokój, albowiem oni synami Bożymi
będą nazwani.

Słowa łotra przynosimy Tobie i modlimy się: Wspomnij nas, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Krańce świata obeszli apostołowie i z ciemności oszustwa oraz
niegodziwości wybawiliście ludzi, mądrzy.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Siecią łaski z głębin marności wszystkich ludzi mądrze
wyprowadziliście, uczniowie Zbawcy.

Stichos: Radujcie się i weselcie, albowiem zapłata wasza obfita jest
w niebiosach.

Wam, którzy skończyliście bieg i zachowaliście wiarę,
cierpiętnicy Pańscy, zgodnie wierni zaśpiewajmy.

Chwała. Równego Rodzicowi Syna z Duchem głosząc, zaśpiewajmy
niestworzonej Trójcy.

I teraz. Apostołów chwałą, cierpiętników umocnieniem Ty jesteś
przeczysta Dziewico, i zbawieniem świata.

