W NIEDZIELĘ WIECZOREM,

do: Panie, wołam do Ciebie, dodajemy stichery pokutne, ton 7:

Prosomion: Dzisiaj czuwa Judasz.

Stichos: Jeżeli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Podnieś Twoje oczy, o duszo moja! Na Bożą wejrzyj Opatrzność i
łaskawość, jak niebiosa przychylił i na ziemię zstąpił, aby
podnieś ciebie ze zła twoich żądz i postawić ciebie na opoce
wiary. O, przedziwny i budzący bojaźń cud! Chwała Twemu
wyniszczeniu, Przyjacielu człowieka.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Zobacz twoje wielce nieprawe czyny, o duszo moja! Zadziw się, że
ziemia nosi Ciebie, jakże to nie rozstąpi się? Jakże to dzikie
zwierzęta nie zjedzą ciebie? Jakże to słońce niezachodzące
świecić tobie nie przestaje? Powstań, pokutuj i zawołaj do Pana:
Zgrzeszyłem przed Tobą, zmiłuj się nade mną!

Stichos: Od straży porannej do nocy, od straży porannej niech Izrael
ma nadzieję w Panu.

Mając w Tobie nadzieję, wszechmocny Panie, Ciebie błagamy, abyś
wybawił nas z wszelkich nieszczęść, żądz i buntów, abyśmy
życie nasze przeszli w pokoju i żyjąc w czystości znaleźli w dniu
Sądu Ciebie, łaskawego i miłosiernego Władcę.

Także z Menei stichery ku czci świętego. Jeśli nie ma Menei, to
inne stichery do bezcielesnych świętych aniołów, ton 7:

Prosomion: Nie zabraniając.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Zorzami oświecani Trójcy, którzy z wiarą wam śpiewamy,
oświećcie archaniołowie.

Stichos: Chwalcie Pana wszystkie narody, wysławiajcie Go wszyscy
ludzie.

Przez wspólnotę światła wtóre okazują się światłami
doskonałymi, módlcie się, abyśmy stali przed Światłością
pierwszą.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Cieniem skrzydeł waszych zachowujcie wszystkich wiernych przed
duchami zła, rozpędzając ciemności.

Chwała, i teraz. Teotokion: Wszyscy z aniołami w pieśniach
Bogurodzicy zaśpiewajmy, albowiem Zbawiciela świata zrodziła i po
zrodzeniu znowu jest Dziewicą, świat wybawi z oszustwa zrodzeniem
swoim i da nam pokarm niekończący się, która mlekiem karmiła
wyzwoliciela dusz naszych.

Także: Pogodna Światłości. Prokimenon dnia, i: Pozwól, Panie, w
wieczór ten.

Na stichownie stichery pokutne, ton 7:

Jak marnotrawny syn przyszedłem, przyjmij mnie przypadającego,
Szczodry, jak jednego z najemników Twoich, Boże, i zmiłuj się nade
mną, Przyjacielu człowieka.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Jak wpadły między zbójców i poraniony, tak i ja wpadłem w liczne
grzechy i zraniona jest dusza moja, do kogóż przybiegnę, winny?
Tylko do Ciebie, Lekarza łaskawego dla dusz, wylej na mnie, Boże,
wielkie miłosierdzie Twoje.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Chwała Tobie, Chryste Boże, Apostołów chwało,
męczenników radości , którzy głosili Trójcę jednoistotną.

Chwała, i teraz. Teotokion: „Raduj się” wołamy do Ciebie z
aniołem, Oblubienico Boża, pałacem i bramą, tronem ognistym
nazywając Ciebie, i niesieczoną górą, i krzewem niespalającym
się.

Także: Teraz pozwalasz odejść. Trisagion. Po: Ojcze nasz,
tropariony, ektenia i rozesłanie.

W NIEDZIELĘ NA POWIECZERZU,

Kanon modlitewny do Najświętszej Bogurodzicy. Ton 7.

Pieśń 1

Hirmos: Na znak Twój na obraz ziemi przemieniła się przedtem łatwo
rozlewająca się natura wody, Panie. Przeto po suchym lądzie
wędrował Izrael śpiewając Tobie pieśń zwycięską.

Zastępy aniołów zaiste i rzeczywiście czczą Ciebie jako Matkę
Bożą, Przeczysta, lecz teraz także z nietrwałych warg moich
przyjmij pieśń modlitewną.

Uśmierć ciała mego jeszcze żyjące zło, która zrodziłaś
prawdziwe Życie, Przeczysta, daj słudze Twemu, Czysta, wybawienie z
żądz i grzechów.

Chwała. Słońce ze Słońca, pozaczasowe Słowo zajaśniałe w
niezgłębiony sposób, w czasie zajaśniało, którego promieniami
oświeć, Dziewico, dusze nasze i naucz.

I teraz. Zawsze przynależy Tobie słowo pochwały, Bogurodzico, lecz
my błagamy Ciebie, Czysta, wybaw z wszelkiego życiowego smutku
przybiegających do Ciebie.

Pieśń 3

Hirmos: Na początku niebiosa wszechwładnym Słowem Twoim
umocniłeś, Panie, Zbawco, wszystko uczyniłeś, i Bożym Duchem
dałeś im całą ich moc, umocnij mnie na trwałej opoce wyznania
Twego.

Oddawszy długi jako sługa rozumny Twoich łaskawości, Władczyni,
gorąco śpiewam Tobie, przeczysta Matko Słowa i wszystkich
Zbawiciela, i teraz wyrwij mnie z życiowych buntów.

Adama dawno temu umarłego przez przestępstwo, jawnie uczyniłaś
godnym lepszego życia, Czysta, rodząc życiodajne Słowo,
Władczyni, i teraz wyzwól mnie ze śmiertelnego grzechu.

Chwała. Bezlitosne prawo żądz ciała i teraz zasmuca, skłania mój
rozum, Przeczysta, ku okropnym namiętnościom, lecz daj mi szybko
spokój beznamiętności Twoimi modlitwami.

I teraz. W niewypowiedziany sposób w łonie poczęłaś Chrystusa
trzymającego wszystko, Przeczysta, który naturę ludzi wyzwolił z
wrzeciądzów otchłani, przeto i teraz rozerwij różnorodne
niszczące mnie więzy.

Pieśń 4

Hirmos: Łona Ojca nie porzuciłeś i zstąpiłeś na ziemię, Chryste
Boże, usłyszałem o tajemnicy Opatrzności Twojej i wysławiłem
Cię, jedyny Przyjacielu człowieka.

Nocą walczę z ciemnością okropną, omroczywszy zamysły, Bramo
Światłości, Twoimi promieniami oświeć mnie i szybko wyrwij z
goryczy i smutku.

Mnóstwem grzechów ściśnięty i więzami pokus bardzo związany,
Twoją pomoc przyzywam, Władczyni, abym został wybawiony z wszelkiej
męki.

Chwała. Zniszcz zgromadzenia złych, okrutnych, zawistnych i
złośliwych ludzi, wybaw mnie z wszelkiego smutku życia i troski.

I teraz. Powroty do mnie złych słów i czynów mieczem Twoich
modlitw odsiecz, Władczyni, i szybko zniszcz, wybaw mnie z wszelkiego
smutku.

Pieśń 5

Hirmos: Noc nie jest światłością dla niewiernych, Chryste, dla
wiernych zaś jest oświeceniem w słodyczy słów Twoich, przeto dla
Ciebie czuwam od poranku i opiewam Twoje Bóstwo.

Niezdobytym będąc murem obronnym wiernych i opieką będąc sługi
Twego, Dziewico, wybaw z wszelkiej troski, smutku i złości.

Słaby jestem bardzo, okropnie przez zło atakowany z obu stron,
duchową i cielesną moc dają ulecz mnie modlitwami Twoimi.

Chwała. Do otchłani zmiłowań Twoich teraz przybiegam, sługa
Twój, Dziewico, abym został wybawiony z trzymającej mnie rady
niesprawiedliwej i złości.

I teraz. Wysławiana jest wszędzie chwała modlitw Twoich, Dziewico
Matko przeczysta, którymi teraz wybaw mnie z wszelkiego życiowego
buntu.

Pieśń 6

Hirmos: Pływając w poszumie życiowych trosk, pogrążany przez
grzechy ze mną podróżujące i będąc rzucony bestii niszczącej
dusze, jak Jonasz wołam do Ciebie, Chryste: Uratuj mnie ze
śmiertelnej głębi.

Mowy i słowa wszystkich z wiarą wysławiają Ciebie, Czysta, bowiem
wszystkich ludzi winę zrodzeniem Twoim jawnie zniszczyłaś, więc i
teraz śpiewaków Twoich modlitwę przyjmij i wybaw z pokus oraz
smutków.

Mnie cierpiącego i żądz grzesznych cierniem kłutego,
poszukującego u Ciebie uleczenia, Przeczysta, wyrwij szybko z
wszelkiego bólu oraz wybaw z pokus i smutków.

Chwała. Naturę ludzi na niebiosa z chwałą podniosłaś,
Bogurodzico, będąc pałacem Króla Chwały, przeto mnie z otchłani
licznych grzechów, pokus i żądz wyprowadź.

I teraz. Wcielone Słowo w sposób przewyższający rozum i słowa
zrodziłaś, Dziewico czysta, które wybawia nas z rzeczy
nieprzystojnych, przeto Ciebie słowami Bożymi nieustannie opiewamy i
z wiarą sławimy.

Także: Panie, zmiłuj się, trzy razy. Chwała, i teraz.

Katyzma poetycka, ton 7:

Władczyni, zagniewał się Syn Twój na grzeszne sługi Twoje,
szczodrobliwego przemieniliśmy w gniew, ale na miłosiernego zmień
Go, Czysta, ulituj się, Matko Boża, ubłagaj łaskawego modlitwami
Twoimi i zniewolonych wybaw.

Pieśń 7

Hirmos: Do pieca ognistego wrzucone czcigodne dzieci ogień na rosę
przemieniły, śpiewając tak wołały: Błogosławiony jesteś, Panie
Boże ojców naszych.

Upiększona szatami czystości, przeczysta Dziewico, duszę moją
teraz przemień ze zła kalającego ma Boże dobro, błogosławiona
Władczyni, orędowniczko rodzaju naszego.

Bardzo szaleje teraz zło biesów i ogień żądz we mnie podsyca,
lecz Twoimi promieniami do końca spal ich zmiłowaniem Twoim,
orędowniczko rodzaju naszego.

Chwała. Za nami do Twego Syna módl się, przeczysta Matko Boża, nie
przestawaj modlitwami Twoimi z ludzkich smutków i nieszczęść
wyrywać sługi Twoje.

I teraz. Nadprzyrodzony Syn z Ciebie, Dziewico, przyjął ciało bez
zmiany i stał się człowiekiem, aby zbawić śpiewających:
Błogosławiony jest, Przeczysta, owoc Twego łona.

Pieśń 8

Hirmos: Dzieci wolały w piecu zraszane: Stworzenie niech błogosławi
wszystko słowem stwarzającego i wywyższa Go na wieki.

Pastwisko żądz i rozliczne nieszczęścia zaiste atakują sługę
Twego, lecz wybaw mnie z wszelkich ich pokus.

Niechaj dotknie nas teraz władcza Twoja dłoń, Władczyni, i niech
wybawi nas z czekających trosk.

Chwała. Sieci złych i szkodliwych ludzi skrusz, czysta Bogurodzico,
i sługę Twego wybaw z wszelkich trosk.

I teraz. Jedyną bądź przystanią Bożą, Dziewico czysta, módl
się, aby wybawił mnie będącego w morzu życiowej gorzkiej burzy.

Pieśń 9

Hirmos: Raduj się, Oblubienico świetlista, Matko Dawcy
Światłości. Raduj się, która pomieściłaś nieogarnionego w
łonie Twoim. Raduj się, czystsza od samych cherubinów, która
zrodziłaś Zbawcę dusz naszych.

Odskoczyłem jak źrebak od przykazań Władcy, bruzdami Twoich
modlitw niech powrócę, Przeczysta, na drogę szybkiej gotowości.

Strącony jestem przez atak bezrozumnych żądz ku czynieniu złego
grzechu mego, wybaw mnie, Bogurodzico, z gorzkiej doli.

Chwała. Uleczeniem pierwszym okazałaś się ludzkiej natury,
uleczyłaś bowiem skruszenie Adama i Ewy, ulecz i mnie, Władczyni,
modlitwami Twoimi.

I teraz. Cnotliwy rozum daj mi i czyste serce, i rozum rozważny, abym
zachował, Władczyni, przeczyste przykazania Boga mego.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W PONIEDZIAŁEK RANO,

po pierwszej recytacji Psałterza katyzmy poetyckie pokutne, ton 7:

Mając lek pokuty, duszo moja, przystąp przypadając i z
westchnieniem wołaj: Lekarzu dusz i ciał, Przyjacielu człowieka,
zachowaj mnie od licznych moich grzechów, policz mnie z
nierządnicą, łotrem i celnikiem, dając mi odpuszczenie
nieprawości moich, i zbaw mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Ty, który Piotra wyrzeczenie łzami oczyściłeś i celnika grzechy
westchnieniem odpuściłeś, Przyjacielu człowieka, Panie, zmiłuj
się nade mną.

Chwała, i teraz. Teotokion: Przewyższyłaś moce niebieskie, bowiem
okazałaś się świątynią Bożą, błogosławiona Bogurodzico,
albowiem zrodziłaś Chrystusa, Zbawcę dusz naszych.

Po drugiej recytacji Psałterza katyzmy poetyckie pokutne, ton 7:

Nie pozazdrościłem celnikowi pokuty i nierządnicy łez nie
zdobyłem, lękam się oślepienia od takiej poprawy, lecz Twoją
łaskawością, Chryste Boże, zbaw mnie jako Przyjaciel człowieka.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Otchłań życiowa atakuje mnie, Panie, fale nieprawości moich
pogrążają mnie, Władco, lecz wyciągnij Twą dłoń jak Piotrowi i
zbaw mnie, Przyjacielu człowieka.

Stichos: Przedziwny jest Bóg w świętych swoich, Bóg Izraela.

Męczennikom: Święci, módlcie się, abyśmy otrzymali odpuszczenie
grzechów naszych i wybawili się z czekających okropieństw oraz
gorzkiej śmierci, błagamy.

Chwała, i teraz. Teotokion: Czcigodniejszą od chwalebnych
cherubinów jesteś najświętsza Dziewico, oni bowiem nie mogąc
znieść Bożej Mocy skrzydłami zakrywają oblicza posługę
sprawując, Ty zaś wcielone słowa nosiłaś patrząc na Nie, do
którego nieustannie módl się za dusze nasze.

Po trzeciej recytacji Psałterza katyzmy poetyckie, ton 7:

Prosomion: Owoc łona.

Rozlicznych żądz i grzechów moich burza zatapia mnie w głębinie
rozpaczy, lecz modlitwami aniołów Twoich, Jezu wielce miłosierny,
jak marnotrawnego zbaw mnie.

Przygotuj się, duszo moja, w życiu twoim przeciwko życiu wiecznemu
nie wątpić, tam bowiem nikt nie pomaga, ani bogactwo, ani moc, ani
przyjaciele, ani książęta, lecz jedynie okazanie czynów i Boża
przyjaźń do człowieka.

Chwała, i teraz. Teotokion: Bogurodzico Dziewico nieskalana, z
niebieskimi mocami ubłagaj Syna Twego, aby przebaczenie grzechów
dał nam przed końcem życia, z wiarą Ciebie sławiących.

Kanon pokutny do Pana naszego Jezusa Chrystusa i świętych Jego
męczenników.

Poemat Józefa. Ton 7:

Pieśń 1

Hirmos: Bogu, który w Egipcie Mojżeszowi pomagał wyprowadzić
Izraela, Jemu jedynemu śpiewajmy, albowiem się wysławił.

W otchłań okropieństw wpadłszy, wołam do Ciebie: Rękę do mnie
wyciągnij, Szczodry, i wybaw mnie jak Piotra, Przyjacielu człowieka.

Mnie kajającego się, Chryste, jak nierządnicę z grzechów licznych
obmyj znakiem miłosierdzia Twego, abym z wiarą sławił Ciebie.

Męczennikom: Ty, który świętych Twoich, Chryste, oświeciłeś
piecem różnorodnych ran, ich modlitwami z omroczenia żądz wybaw
mnie.

Męczennikom: Cierpieniem ran oczyściwszy się, zajaśnieliście
bardziej od słońca, święci męczennicy, i oszustwo omroczyliście.

Teotokion: Ty, która jesteś orędowniczką wiernych, będąc
grzeszników nawróceniem ku Bogu, Dziewico opiewana przez wszystkich,
modlitwami Twoimi zbaw mnie.

Inny kanon do świętych bezcielesnych aniołów,

mający akrostych: Bezcielesnych pochwałę siódmą niosę. Poemat
Teofana. Ton 7:

Hirmos: Bogu niszczącemu faraona w Morzu Czerwonym, pieśń
zwycięską śpiewamy, albowiem się wysławił.

Chryste o nieogarnionej mocy, Twoją Światłością oświeciwszy mój
rozum, anioły Twoje do śpiewu natchnij, jako wszechmocny (dwa razy).

Mocną mając Światłość, pochodzącą z pierwotnego Bożego
Źródła, niebiańskie chóry w pieśniach Boga wielbią.

Teotokion: Znamy Ciebie wierni jako upiększoną Bożą
Światłością, Czysta, przeto wołamy do Ciebie: Raduj się.

Pieśń 3

Hirmos: Umocniło się serce moje w Panu, podniesiony zostanie mój
róg w Bogu moim, otworzę przeciwko wrogom usta moje i rozraduję w
zbawieniu moim.

Nocą nieprzystojne otoczyły mnie grzechy, światłością pokuty
teraz mnie oświeć, dawco Światłości, Przyjacielu człowieka, abym
z wiarą sławił Ciebie.

Wszystkie drogi, którymi chodziłem w życiu, w przepaść rozkoszy
mnie sprowadziły, a Ty, Jezu, pokaż mi Bożą drogę pokuty.

Męczennikom: Mężnie skończyliście bieg i staliście się godni
koron niebieskich, chwalebni męczennicy, za wszystkich modlący się.

Męczennikom: Tysiące mąk przecierpieliście, cierpiętnicy,
tysięcy dóbr staliście się godni, połączeni z tysiącami
aniołów.

Teotokion: Dziewico, która zrodziłaś niebieskiego Króla, zniszcz
królujący we mnie grzech i uśmierciwszy go zbaw mnie.

Inny kanon.

Hirmos: Umocnił się wiarą Chrystusowy Kościół, niebo nieustannie
pieśniami woła śpiewając: Święty jesteś, Panie, i Tobie śpiewa
duch mój.

Zwiastunami będąc Bożego objawienia, chóry anielskie i
niematerialne nieustannie wołacie: Święty jesteś, Panie, zbaw
dusze nasze.

Miłością związani jeden drugiemu Boże jaśnienie oddając,
pobożnie Chrystusowi śpiewacie: Święty jesteś, Panie, jedyny
wielce miłosierny.

Pierwszej zorzy druga światłość życia pobożnego zazdroszcząc,
Chrystusowi śpiewa: Święty jesteś, Panie, zbawiający dusze nasze.

Teotokion: Ten, który z niebytu wszystko wyprowadził wolą swoją, z
Ciebie Dziewico ciało wziąwszy stał się człowiekiem z
miłosierdzia przyjaźni do człowieka.

Pieśń 4

Hirmos: Okrył niebiosa, Chryste Boże, z opatrzności Twojej majestat
niewypowiedziany mądrości Twojej, Przyjacielu człowieka.

Chcąc dla wszystkich ludzi zbawienia, Szczodry, zbaw mnie, który
przekroczyłem Twoje nakazy, Słowo, i nie pogardzaj mną.

Poddałem się nieprzystojnym żądzom i upodobniłem się do
zwierząt, nieszczęsny, Słowo Boże, ulitowawszy się, zbaw mnie.

Męczennikom: Więzami i ogniem paleni spaliliście oszustwo,
rozpalani gorliwością pobożności, męczennicy.

Męczennikom: Okazaliście się rajem duchowym, błogosławieni,
mającym pośrodku drzewo życiodajne, Chrystusa, Ogrodnika
wszystkiego.

Teotokion: Dziewico czysta, Łaski Pełna, otocz łaską rozum mój
omroczony, całkowicie wyzwalając go z niewiedzy.

Inny kanon.

Hirmos: Usłyszałem wieść od Ciebie i uląkłem się, poznałem
dzieła Twoje i przeraziłem się.

Aby uleczyć duszy mojej strupy stojąc przed Chrystusem jako sługi
wybrane, chóry anielskie pomódlcie się do Niego.

Zastępy bezcielesnych Twój tron pobożnie otaczają, Władco, zawsze
jasno wołając: Chwała Mocy Twojej, Panie.

Zadziwiły się anielskie zastępy, widząc Ciebie, Chryste, w ciele
na ziemi, żyjącego ze śmiertelnymi ludźmi.

Teotokion: Przez wszystkich opiewana przeczysta Matko Boża, która
niewypowiedzianie Boga w ciele zrodziłaś, błagamy do Ciebie, abyś
modliła się o zbawienie nasze.

Pieśń 5

Hirmos: Czuwając od poranku ku chwale Twojej i sławie, wysławiamy
nieustannie obraz krzyża Twego, który dałeś nam jako oręż na
pomoc.

W lenistwie życie spędziłem i drżę przed nieuniknionym Twoim
Sądem, na którym będę sądzony, żądz pełen, ulituj się nade
mną, Panie.

Ty, który oczy ślepcom oświeciłeś, Słowo, duszy mojej źrenice
okropnie omroczone otwórz, abym widział światłość nakazów
Twoich.

Męczennikom: Zdecydowaną myślą wyznając Chrystusa,
przecierpieliście wszelkie męki, mężni cierpiętnicy, przeto
błogosławieni jesteście.

Męczennikom: Przepłynąwszy fale wszystkich mąk, osiągnęliście
przystań wyższego królestwa, ciszą prawdziwą zostawszy
napełnieni, męczennicy.

Teotokion: Bóg Słowo, który pragnieniem wszystko stworzył, w
sposób słowa przewyższający w ciebie wcielił się, Dziewico,
módl się do Niego gorliwie za wszystkich.

Inny kanon.

Hirmos: Dla Ciebie czuwam od poranku i do Ciebie wołam, łaskawy
Panie: Omroczoną grzechami duszę moją Światłością kieruj,
oświeciwszy przykazaniami Twoimi.

Świętymi i wielce wymownymi ustami serafini śpiewają niemającej
początku i nadboskiej zasadzie, oświecani niematerialną
światłością.

Świętymi i bardzo jaśniejącymi skrzydłami okrywają się
serafini, nie śmiejąc patrzeć na Bożą jasność, mądrością
nadboską kierowani.

Rozumowym Bożym, najbogatszym i najpiękniejszym jaśnieniem
rozkoszują się chwalebne trony, widzami niewypowiedzianych rzeczy
stając się.

Teotokion: Rozum nadboski z ludzkim łączy się, Przeczysta, w
przeczystym i najświętszym łonie Twoim, jednocząc się bez
pomieszania i bez zmiany w Hipostazie.

Pieśń 6

Hirmos: Jonasz z wnętrza otchłani zawołał: „Wyprowadź ze
zniszczenia życie moje”, my zaś do Ciebie wołamy: „Wszechmocny
Zbawco, zmiłuj się nad nami”.

Otoczyła mnie otchłań grzechów, zstąpiłem do głębiny zguby,
wyprowadź mnie, Słowo, jak niegdyś Jonasza ze zniszczenia do
życia.

Atakuje mnie burza fal zamysłów, ku przystani prawdziwej pokuty
skieruj mnie, Szczodry, w ciszy zachowując serce moje.

Męczennikom: Święci męczennicy obronili się wiarą i fałszywe
pochlebstwa oprawców odrzucili, pozostając niezranionymi przez
wraże strzały.

Męczennikom: Wznoszący się do Boga w miłości i znienawidziwszy
miłość świata, męczennicy, okazaliście się przyjaciółmi
Stwórcy wszystkiego.

Teotokion: Śpiewamy Tobie, przez wszystkich opiewana Dziewico, która
zrodziłaś najświętsze Słowo, opiewane przez wszystkie moce
niebios niemilknącymi słowami.

Inny kanon.

Hirmos ten sam.

Młodzieńczą Światłością panowania Twego oświecani i
niewypowiedzianą Chwałą Twoją, śpiewamy ku czci Twego panowania
(dwa razy).

Z miłością spoglądając na wszechpotężną Moc, Boże moce w mocy
trwają jawnie wzmacniane.

Teotokion: Z królewskiego rodu pochodząc, Dziewico, zrodziłaś w
nadprzyrodzony sposób Króla wszystkich, i Dziewicą zaiste
pozostałaś.

Pieśń 7

Hirmos: Piec płonący zrosiłeś, Zbawco, i dzieci wybawiłeś,
śpiewające i mówiące: Błogosławiony jesteś na wieki, Panie
Boże ojców naszych.

Złóż, duszo, ofiarę chwały Bogu, czuwaj i pokutuj, póki trwa
życiowy targ kupuj teraz dobre czyny.

Zbliża się śmiertelne porąbanie, duszo, przynieś godne owoce
pokuty, abyś jak niepłodne drzewo nie została wrzucona w ogień
gehenny i zapłakała bez pocieszenia.

Męczennikom: Święci męczennicy, piec oszustwa wygasiliście
obłokami krwi, wołając jak dzieci: Ojców naszych Boże,
błogosławiony jesteś.

Męczennikom: Synami Światłości jesteście, ze Światłością
upragnioną połączywszy się, męczennicy, i wszystkich będących w
ciemności oświecacie, rozpędzając ciemność oszustwa.

Teotokion: Krzew niespalający się przedstawiał Ciebie, Czysta,
ogień bowiem zrodziłaś nieustający, Dziewico, przeto wołam do
Ciebie: Spal materialne moje żądze.

Inny kanon.

Hirmos: Do pieca ognistego wrzucone czcigodne dzieci ogień na rosę
przemieniły, śpiewając tak wołały: Błogosławiony jesteś, Panie
Boże ojców naszych.

Wysławiają bez przerwy Twój tron, Chryste, otaczając Go, rozumne
anielskie chóry, wołając: Błogosławiony jesteś, Boże ojców
naszych (dwa razy).

Zewsząd Ciebie gorliwe księstwa jako jedyną zasadę niematerialnie
obracane nieustannie wysławiają, wołając: Błogosławiony jesteś,
Boże ojców naszych.

Teotokion: Jedną Hipostazę w dwóch naturach zrodziłaś bez
nasienia, Bogurodzico, Chrystusa jedynego, spełniając budzącą
bojaźń Opatrzność Boga ojców naszych.

Pieśń 8

Hirmos: Naśladując dzieci w piecu, duchową rosę przyjąwszy,
wołajmy wierni: Błogosławcie Pana dzieła Pańskie.

Słowo przyjąłem jako świecznik jaśniejący, lecz w nieprzystojne
wpadłem żądze, nieszczęsny, i zawsze chodzę w ciemnościach zła.

Pan blisko, jak wierzymy, zatroszcz się, duszo, nie leń się, czuwaj
i odważnie zawołaj: Szczodry Przyjacielu człowieka, zbaw mnie.

Męczennikom: Zakosztowawszy Bożej słodyczy gorycz mąk
przecierpieliście i teraz rozkoszujecie się wspólnotą z Bożym
Słowem, męczennicy.

Męczennikom: Weszliście do Bożego pokoju, otrzymaliście dobra,
których spodziewaliście się, chwalebni męczennicy, przeto gorliwie
was wielbimy.

Teotokion: Rozwiązana została klątwa przez zrodzenie Twoje,
Dziewico, bowiem ludzką naturę przyjmuje najbardziej
błogosławiony, który błogosławieństwami wszystko upiększył,
przez Ciebie zrodzony.

Inny kanon.

Hirmos: Jedynemu niemającemu początku Królowi Chwały, którego
błogosławią niebieskie moce i drżą zastępy anielskie,
śpiewajcie kapłani, ludzie błogosławcie Go na wieki.

Całe pragnienie swoje mając w Bogu, rozkoszujecie się zorzami od
Niego, archaniołowie, błagając Chrystusa Króla wszystkich, aby was
sławiących wybawił z pokus.

Będąc czystymi rozumami, wolnymi od wszelkich materialnych
namiętności, o aniołowie, wybawcie wszystkich, którzy wraz z wami
w miłości wywyższają Chrystusa na wszystkie wieki.

Teotokion: Światłość niedostępną do łona swego
niewypowiedzianie przyjęłaś, Bogurodzico Dziewico, i oświeciłaś
będących w ciemności życia, aby sławili pobożnie Chrystusa,
który z Ciebie przyszedł w sposób nie do opowiedzenia.

Także śpiewamy Pieśń Bogurodzicy: Uwielbia dusza moja Pana, ze
stichosem: Czcigodniejszą od cherubinów, i pokłony.

Pieśń 9

Hirmos: Matką będącą w nadprzyrodzony sposób i według natury
Dziewicą, jedyną wśród niewiast błogosławioną, w pieśniach
uwielbiajmy wierni, Bogurodzicę.

Oto Sąd zbliża się i będą sądzone czyny moje, sam popadam w
rozpacz: Sprawiedliwy Sędzio, Chryste Boże, nie osądzaj mnie.

Jak wierna Kananejka wołam do Ciebie: Zmiłuj się nade mną, jak
dawno temu zgarbioną i tak i mnie ulecz, abym prosto chodził po
ścieżkach Twoich, Przyjacielu człowieka.

Męczennikom: Zwlekliście z szatami wszelkie zło i ubiory okropnych
mąk, zdobywszy szaty chwały, cierpiętnicy.

Męczennikom: Boża kraina żyjących, Syjonu najwyższy gród
przyjął was, pierworodnych, oświeconych cnotami wysiłków,
cierpiętnicy.

Teotokion: Oświecającymi promieniami zajaśniałego z Ciebie Słowa,
Dziewico czysta, oświeć mnie, okrytego ciemnością grzechów i
żądz.

Inny kanon.

Hirmos: Opiewana przez wszystkich i większa od niebios, która bez
nasienia poczęłaś Słowo niemające początku i wcielonego Boga
zrodziłaś jako człowieka, przeto wszyscy Ciebie uwielbiamy.

Jaśnieniami Bożej Światłości rozkoszujecie się, wszystkie chóry
anielskie, wysławianego Boga nieustannie sławiąc i wyśpiewując
zawsze uwielbienie (dwa razy).

O, cherubini i serafini, potęgi, cnoty, aniołowie, archaniołowie,
księstwa, trony i panowania módlcie się gorliwie do Chrystusa, aby
wybawił mnie z burzliwego ataku żądz.

Teotokion: Jako Matka teraz masz odwagę przed Synem Twoim,
Bogurodzico, przeto niech śpiewających Tobie z miłością wybawi z
okropnych grzechów, słabości i nieszczęść, opiewana przez
wszystkich, aby wszyscy Ciebie zawsze uwielbiali.

Także: Zaprawdę godne to jest, i pokłon. Ektenia, fotagogikon i
zwykłe psalmy.

Na stichownie stichery pokutne, ton 7:

Nie porąb mnie, grzesznego, jak niepłodny figowiec, Zbawco, lecz na
liczne lata cierpliwe oczekiwanie daruj mi, pojąc duszę moją łzami
pokuty, abym przyniósł Tobie owoc miłosierdzia.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Będąc Słońcem Sprawiedliwości oświeć serca śpiewających
Tobie: Panie, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Świętując pamięć świętych Twoich cierpiętników, śpiewamy
Tobie: Panie, chwała Tobie.

Chwała, i teraz. Teotokion: Dla modlitw Bogurodzicy napełnij pokojem
życie nasze, śpiewających Tobie: Panie, chwała Tobie.

Także: Dobrze jest wyznawać. Trisagion. Po: Ojcze nasz, tropariony,
ektenia, pierwsza godzina i rozesłanie.

W poniedziałek na Liturgii Błogosławieństwa. Ton 7:

Stichos: Błogosławieni czyniący pokój, albowiem oni synami Bożymi
będą nazwani.

Piękny był i dobry do spożycia owoc, który mnie uśmiercił, a
Chrystus jest drzewem życia, z którego spożywając nie umieram,
lecz wołam z łotrem: Pamiętaj o mnie, Panie, w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Jak wierna Kananejka wołam w bólu serca mego: Zmiłuj się nade
mną, Zbawco, jako Dobry, bowiem duszę mam w strachu przez wszelkie
wraże podstępy i ciągle atakowaną.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Cherubini i serafini, trony, księstwa i potęgi, archaniołowie,
aniołów zastępy, panowania i mądrych władz zgromadzenia Ciebie
sławią, dobroczyńco Panie.

Stichos: Radujcie się i weselcie, albowiem zapłata wasza obfita jest
w niebiosach.

Wraże złe wynoszenie się nad Boga podnoszeni cierpiętnicy
całkowicie zrzucili i okazali się zwycięzcami, w radości teraz na
niebiosach żyją, chwałą niezniszczalną jaśniejąc.

Chwała. Triadikon: Trójco niepodzielna, jedyna o jednej naturze,
Trójosobowa Istoto, kłaniamy się Tobie z mocami niebios: Ojcze i
Synu, i Duchu Święty, jedynemu Bóstwu, jedynej mocy, jedynemu Bogu,
Trójco jednoistotna.

I teraz. Teotokion: Skalałem się rozkoszami życiowymi i do Ciebie
skalany przybiegłem, Dziewico: Wybaw moją duszę z wszelkiej zmazy i
grzechów, abym wysławiał Ciebie, zawsze błogosławioną.

