WE WTOREK WIECZOREM,

do: Panie, wołam do Ciebie, dodajemy stichery ku czci krzyża, ton 7:

Prosomion: Nie zabraniają.

Stichos: Jeśli będziesz pamiętać o nieprawościach, Panie, Panie,
któż się ostoi? Ale u Ciebie jest oczyszczenie.

Drzewo wypędziło mnie dawno temu z raju, teraz zaś drzewo do raju
prowadzi, na którym ukrzyżowany zostałeś, Chryste.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Cud przedziwny, jakże Stwórca stoi przed stworzeniem i jest
sądzony, i ukrzyżowany na zbawienie ludzi?

Stichos: Od straży porannej do nocy, od straży porannej niech Izrael
ma nadzieję w Panu.

Krzyżu Chrystusa, aniołów świętych cudzie, diabłu i biesom
wielka rano, zbawiaj sługi Twoje.

Także z Menei stichery ku czci świętego. Chwała. Świętemu,
jeśli jest. I teraz. Stauroteotokion według tonu. Jeśli nie ma
Menei, to inne stichery ku czci Bogurodzicy, ton 7:

Prosomion: Dzisiaj czuwa Judasz.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Widząc rozpostartego na drzewie Baranka pośrodku dwóch łotrów,
nieskalana Owieczka i Dziewica wołała: Biada mi, najsłodsze moje
Dziecię! Cóż to za przedziwny i przesławny cud? Jakże Ciebie
nieprawe zgromadzenie na krzyżu podniosło i żółcią napoiło,
który manną nasyciłeś ludzi?

Stichos: Chwalcie Pana wszystkie narody, wysławiajcie Go wszyscy
ludzie.

Gdy Ciebie na krzyżu przygwożdżonego Dziewica i Matka Twoja
ujrzała na miejscu Czaszki, Chryste mój, skazanego przez
przestępczy sąd żydowski, wołała: Biada mi, Synu mój umiłowany!
Cóż to za przedziwny widok? Jakże Ciebie do krzyża
przygważdżają nierozumne hebrajskie dzieci, Pana wszystkich?

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Jedyną Ciebie, najświętsza Władczyni, po zrodzeniu poznaliśmy
wszyscy jako Dziewicę, a Ty bez nasienia zrodzonego przez Ciebie
widząc na krzyżu z przygwożdżonymi rękoma, płacząc wołałaś,
Przeczysta: Dobrowolnie umierasz, wielce cierpliwy, wybawiając ze
śmierci wszystkich śpiewających Tobie.

Chwała, i teraz. Stauroteotokion: Władczyni najświętsza Dziewico,
która zrodziłaś Pana z miłosierdzia przygwożdżonego na krzyżu i
toczącego światu strumienie życia, ubłagaj Go, aby zbawił dusze
nasze, Ciebie bowiem jedyną mamy wierni jako ucieczkę, mur obronny i
wspomożenie, przeto przybiegamy pod opiekę Twoją.

Także: Pogodna Światłości. Prokimenon dnia, i: Pozwól, Panie, w
wieczór ten.

Na stichownie stichery ku czci krzyża, ton 7:

Nie jest już nam zabronione drzewo życia, jako nadzieję mającym
krzyż Twój, Panie, chwała Tobie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Powieszony zostałeś na drzewie, Nieśmiertelny, i zniszczyłeś
sieci diabła, Panie, chwała Tobie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Nie troszcząc się o wszystkie sprawy ziemskie święci
męczennicy na sądzie mężnie głosili Chrystusa, odpłatę od Niego
za męki przyjęli, przeto mając odwagę do Niego módlcie się jako
do wszechmocnego Boga, aby zbawił dusze nasze, przybiegających do
was, błagamy.

Chwała, i teraz. Stauroteotokion: Gdy swego Syna na drzewie
widziałaś dawno temu, serce Twoje zranił oręż smutku, Przeczysta.

Także: Teraz pozwalasz odejść. Trisagion. Po: Ojcze nasz,
troparion, ektenia i rozesłanie.

WE WTOREK NA POWIECZERZU,

Kanon do Najświętszej Bogurodzicy. Ton 7.

Pieśń 1

Hirmos: Na znak Twój na obraz ziemi przemieniła się przedtem łatwo
rozlewająca się natura wody, Panie. Przeto po suchym lądzie
wędrował Izrael śpiewając Tobie pieśń zwycięską.

Powstrzymaj burzę rozkoszy i żądz moich ciszą Twojej Bożej
modlitwy, Nieskalana, abym łagodnym sercem sławił Twoje
niewypowiedziane zrodzenie.

Całe pragnienie i słodycz zbawiania stała się przez zrodzenie
Twoje sługom Twoim, Bogurodzico Władczyni, wszelką gorycz
odpędzając płynącą z żądz grzechów.

Chwała. Wybaw mnie, Przeczysta, z oszustwa biesów, złości,
oszustwa i pokus, abym z wiarą Ciebie sławił, będącą po Bogu
wspomożycielką i opieką moją.

I teraz. Objawiłeś się przy krzewie Mojżeszowi, Boże Słowo, jako
ogień palący i niespalający wcale, przedstawiając Twoje zrodzenie
z Dziewicy, dzięki Niej człowiekiem stając się.

Pieśń 3

Hirmos: Na początku niebiosa wszechwładnym Słowem Twoim
umocniłeś, Panie, Zbawco, wszystko uczyniłeś, i Bożym Duchem
dałeś im całą ich moc, umocnij mnie na trwałej opoce wyznania
Twego.

Podniesiony na krzyżu zrzucił otchłań, Bogurodzico módl się do
Niego gorliwie za śpiewających Tobie zawsze głosami i pieśniami
świętymi, Nadziejo świata i wiernych wspomożenie.

Większa od niebios i chwalebniejsza od cherubinów, począwszy
zrodziłaś Boga, przeto módl się do Niego, aby z grzechów wybawił
mnie i z osądzenia strasznego Twoją miłosierną modlitwą i ponad
słowa mocą Twoją.

Chwała. Uwalniając ludzi ze zniszczenia śmierci zrodzeniem Twoim,
Władczyni, wybaw mnie ze zniszczenia żądz i słabości oraz
okropnych grzechów i daj mi żywot niestarzejący się Bożym
orędownictwem Twoim.

I teraz. Bez zmiany do ludzi upodobniłoś się we wszystkim, Boże
Słowo, z Dziewicy czystej przyszedłeś jawnie i wszystkim
objawiłeś Bożą zasadę trójświatłą, będącą w naturze
niepodzielnej, w niezmiennych Hipostazach.

Pieśń 4

Hirmos: Łona Ojca nie porzuciłeś i zstąpiłeś na ziemię, Chryste
Boże, usłyszałem o tajemnicy Opatrzności Twojej i wysławiłem
Cię, jedyny Przyjacielu człowieka.

Zlitowanie Twoje i miłosierdzie na sługi Twoje rozlej, Czysta,
zawsze modlących się do Ciebie, abyśmy ze strasznej męki wybawieni
zostali modlitwami Twoimi.

Dla przybiegających do Ciebie z czystą modlitwą i gorącą wiarą,
Nieskalana, Ty bądź oczyszczeniem licznych grzechów moich,
wybawiając i zbawiając mnie.

Chwała. Radości nasza, orędownika Twoim zrodzeniem objawiłaś,
Władczyni przeczysta, módl się do Niego, Nieskalana, aby wybawił
mnie z pokus i uczynił godnym wiecznego życia.

I teraz. Nie rozłączyłeś się z Ojcowskim łonem i w Dziewicę
wcieliłeś się, Chryste Boże, zachowaj owczarnię Twoją,
kłaniającą się obrazom Bożej Twojej Opatrzności.

Pieśń 5

Hirmos: Noc nie jest światłością dla niewiernych, Chryste, dla
wiernych zaś jest oświeceniem w słodyczy słów Twoich, przeto dla
Ciebie czuwam od poranku i opiewam Twoje Bóstwo.

Modlę się do Ciebie, Dziewico czysta, abyś wybawiła duszę moją z
mrocznego grzechu i oświeciła Bożą zorzą pokuty miłosierdzia
Twego.

Wybaw będących w otchłani okropnych pokus i ciężkich żądz,
najświętsza Czysta, Twoimi modlitwami i błaganiami wybaw oraz zbaw
sławiących Ciebie.

Chwała. Ty, która Boga poczęłaś w łonie dziewiczym i
zrodziłaś, Bogurodzico najświętsza, śpiewających Tobie wybaw z
wiecznego osądzenia.

I teraz. Znając Ciebie jako Bożą Matkę, Czysta, i wspomożycielkę
naszą, Ciebie jako orędowniczkę naszego zbawienia przedstawiamy
szczodremu Bogu.

Pieśń 6

Hirmos: Zawołałem ku Tobie, Panie, gdy smutno mi, i wyprowadziłeś
życie moje, wielce miłosierny.

Twego Syna podniesionego na krzyżu i wybawiającego ludzi ze
zniszczenia ubłagaj, Władczyni, aby nas zbawił.

Przeczysta Władczyni, nie porzucaj mnie, w Tobie mającego nadzieję,
lecz przyspiesz pomoc Twoją.

Chwała. Ze smutku wybaw przyzywających Twoje Boże imię i wyzwól
ze strasznej męki.

I teraz. Przeczysta Władczyni, nadziejo mocna, zachowaj
śpiewających Tobie z miłością jako prawdziwej Bogurodzicy.

Także: Panie, zmiłuj się, trzy razy. Chwała, i teraz.

Katyzma poetycka, ton 7:

Nieustannie módl się, Bogurodzico Dziewico, do ukrzyżowanego ze
względu na nas Chrystusa Boga, który zrzucił władzę śmierci, aby
zbawił dusze nasze.

Pieśń 7

Hirmos: Piec ognisty młodzieńcy dawno temu okazali toczącym rosę,
jedynego Boga opiewając i mówiąc: Wywyższany, chwalebny ojców
Bóg.

Będąc w niezrozumieniu, smutku, i w nieszczęściach, Ciebie gorąco
przyzywam, Przeczysta, z serca mego: Uprzedź i wybaw mnie, i daj mi
pociechę, Czysta.

Grzechów licznych i żądz fale burzliwe atakują mnie, i
sprowadzają w głębinę zguby, podaj mi rękę, Bogurodzico, i
wybaw, i zmiłuj się nade mną mocą Twoją.

Chwała. Twoją Matkę przedstawiam Tobie na modlitwie, Zbawco
Przyjacielu człowieka, którą przyjąwszy wybaw mnie z grzechów i
przyszłego Sądu oraz wyrwij mnie z przyszłej męki.

I teraz. Obumarłą duszę zdobyłem okropnymi przestępstwami,
błagam Ciebie, Władczyni, aby Ten, który uśmiercił otchłań
zrodzeniem Twoim, ożywił mi wzory pokuty.

Pieśń 8

Hirmos: Zaiste będącego Boga i wszystkich istot przyczynę,
Chrystusa wywyższamy i wysławiamy na wszystkie wieki.

Wybaw mnie z nieszczęść, zniszczenia i żądz, Przeczysta, do
Ciebie bowiem przybiegam, mojej nadziei i Bożego zbawienia.

W godzinie końca z oszczerców okropnych zabierz mnie, Władczyni
Dziewico, do Bożych przybytków sama skieruj mnie.

Chwała. Powstań, o duszo! Do Bogurodzicy przypadając zawołaj:
Nadziejo i zbawienie wszystkich, wybaw mnie z ognia wiecznego.

I teraz. Zaśpiewajmy jedynej błogosławionej Dziewicy wśród
niewiast, Chrystusa wywyższając i wysławiając na wszystkie wieki.

Pieśń 9

Hirmos: Matką będącą w nadprzyrodzony sposób i według natury
Dziewicą, jedyną wśród niewiast błogosławioną, w pieśniach
uwielbiajmy wierni, Bogurodzicę.

Bogurodzica przynosi Tobie modlitwę za mnie, Władco Chryste, którą
przyjmij i wybaw mnie z wszelkiej męki.

Zawsze błagam Ciebie, Władczyni: Wybaw pokorną duszę moją z
przyszłego Sądu i męki.

Chwała. Stwórcę mego i Twórcę błagaj Dziewico, aby wybawił mnie
z Sądu i darował mi życie.

I teraz. Nieskalana Matko, Dziewico czysta, wybaw ze skalania duszy
owczarnię Twoją, Ciebie wielbiącą.

Także: Zaprawdę godne to jest, Trisagion. Po: Ojcze nasz,
tropariony, ciąg dalszy i rozesłanie.

W ŚRODĘ RANO,

po pierwszej recytacji Psałterza katyzmy poetyckie ku czci krzyża,
ton 7:

Kościół śpiewa Tobie, Chryste Boże, ukrzyżowanemu na jodle,
cedrze i cyprysie, kłaniając się Tobie: Zwycięstwa wiernym daj ze
względu na Bogurodzicę i zmiłuj się nad nami.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Ty, który ze względu na mnie przecierpiałeś na krzyżu
przygwożdżenie, przyjmij moją odważną chwałę, Chryste Boże, i
zbaw mnie.

Chwała, i teraz. Stauroteotokion: Ukrzyżowanego za nas Chrystusa
Boga, który zrzucił władzę śmierci, nieustannie módl się,
Bogurodzico Dziewico, aby zbawił dusze nasze.

Po drugiej recytacji Psałterza katyzmy poetyckie ku czci krzyża, ton
7:

Jaśniejsze od ognia i bardziej skuteczne od płomienia drzewo krzyża
Twego pokazałeś, Chryste, spalające grzechy ludzi i oświecające
serca opiewających dobrowolne Twoje ukrzyżowanie, Chryste Boże,
chwała Tobie.

Stichos: Bóg nasz, Król nasz przed wiekami uczynił zbawienie
pośrodku ziemi.

Chryste Boże, rządzący bezcielesnymi mocami i znający duszy mojej
lenistwo, krzyżem Twoim zbaw mnie jako Przyjaciel człowieka.

Stichos: Przedziwny jest Bóg w świętych swoich, Bóg Izraela.

Męczennikom: Radujcie się, sprawiedliwi, niech weselą się
niebiosa, na ziemi bowiem męczennicy walczyli, wroga zdeptali, niech
raduje się zwycięski Kościół, świętując jedynego
wyznaczającego walkę i dającego zwycięstwo Chrystusa Boga,
dającego światu wielkie miłosierdzie.

Chwała, i teraz. Stauroteotokion: Gdy Dziewica widziała Ciebie,
Panie, krzyżowanego, wtedy płacząc wołała do Ciebie: Opiewam
Twoją niewypowiedzianą wielką cierpliwość, o Synu mój, i Twoje
niezwykłe Boże do ludzi zstąpienie.

Po trzeciej recytacji Psałterza katyzmy poetyckie, ton 7:

Gdy ukrzyżowany zostałeś, Władco Chryste, wróg został związany
i śmieć uśmiercona, a dusze trzymane w głębinach otchłani
uwolnione z więzów.

Ten, który ze względu na nas dobrowolnie przyjął ukrzyżowanie,
skruszył wrogów nieznających Ciebie, Boga prawdziwego, i zbawił
nas.

Chwała, i teraz. Stauroteotokion: Krzyżem Syna Twego zawsze
zachowani, Dziewico, unikamy ataków biesowskich, przeto Tobie godnie
śpiewając sławimy, Bogurodzico opiewana przez wszystkich.

Kanon ku czci czcigodnego i życiodajnego krzyża Pańskiego,

mający akrostych: Krzyż postawiony oszustwo wyrwał z korzeniami.
Poemat kir Józefa. Ton 7:

Pieśń 1

Hirmos: Na znak Twój na obraz ziemi przemieniła się przedtem łatwo
rozlewająca się natura wody, Panie. Przeto po suchym lądzie
wędrował Izrael śpiewając Tobie pieśń zwycięską.

Władca cierpi haniebne ukrzyżowanie, zabierając hańbę ludzi jako
Przyjaciel człowieka, włócznią przebity zostaje Jego bok, czym
zabił walczącego wroga.

Krzyż Twój jak łuk napięty, o Miłosierny, strzałami gwoździ
zranił wroga, Zbawco, i przez niego dawno temu zranionych ludzi
uleczył.

Męczennikom: Krew świętych powstrzymała obrzydłe skalanie krwi
składanej bożkom, cała zaś ziemia została uświęcona, zawsze ich
chwałą wielbiąc.

Męczennikom: Zaśpiewały moce niebieskie widząc cielesnych ludzi
walczących z bezcielesnymi mocami, przeto Pan wyznaczający walkę
koronami ozdobił zwycięskich męczenników.

Teotokion: Podarty został rękopis Adama – wołała przeczysta
Władczyni – gdy włócznią zostałeś przebity Synu, przeto
opiewam Twoją mękę, która wszystkim wytoczyła beznamiętność,
Władco.

Inny kanon, do Najświętszej Bogurodzicy. Poemat Józefa. Ton 7:

Hirmos ten sam.

Opiewających z miłością Twoje wspaniałości ludzi zachowaj,
Bogurodzico, i wybaw z nieszczęść, Ty bowiem, Czysta, wszystkich
jesteś orędowniczką, sterniczką i umocnieniem.

Wodę nieśmiertelności zrodziłaś, Dziewico, uleczenia wody nam
daj, obmywające wszystkie śmiercionośne żądze dusz naszych i
ciał.

Władczyni przez Boga otoczona radością, okazałaś się czystym
mieszkaniem Tego, który uczcił naturę Praojca, przeto Ciebie
błagamy, Czysta, abyś wybawiła nas z wszelkiej nieprzyzwoitości
żądz.

Słońce Sprawiedliwości zrodziłaś światu, rozpędź ciemność od
śpiewających Tobie z wiarą, Dziewico, w tej pełnej światłości i
świętej świątyni, Nieskalana.

Pieśń 3

Hirmos: Na początku niebiosa wszechwładnym Słowem Twoim
umocniłeś, Panie, Zbawco, wszystko uczyniłeś, i Bożym Duchem
dałeś im całą ich moc, umocnij mnie na trwałej opoce wyznania
Twego.

Ty, który rozciągnąłeś niebo jak skórę, na drzewie
rozpostarłeś ręce, Jezu, uleczając jako miłosierny
niepowstrzymanie grzechu Adama i wyrywając wszystkich z ręki oszusta
wroga.

Cierniem koronują Ciebie, Królu, ludzie będący przestępcami
prawa, a Ty chwałą koronujesz ludzi i wykorzeniasz ciernie
nieposłuszeństwa Adama, Chryste, który wszystkim zasadziłeś
poznanie Boga.

Męczennikom: Z natury będąc śmiertelnymi, nieśmiertelność
otrzymaliście, mądrzy, przeto rany i bóle, prześladowania, bicie i
odcinanie członków, wszystko radując się przecierpieliście,
męczennicy.

Męczennikom: Zdecydowanym zamysłem zniszczenia wszystko psującego
fałszywego wroga wyście upokorzyli, cierpiętnicy, ukorzywszy się w
Chrystusie i wznieśliście się mocą Bożą przeciwko wrogowi
uzbroiwszy się.

Teotokion: Baranka, który dobrowolnie został przyprowadzony na
śmierć, Matka i Owieczka widząc źródła łez wylewając mówiła:
Cóż to jest, Dziecię święte, jakże umierasz zamierzając
ożywić wszystkich umarłych.

Inny kanon.

Hirmos ten sam.

Daj sługom Twoim, Czysta, zbawcze przebaczenie w tej Bożej Twojej
świątyni, w której okazałaś źródło cudów, tocząc zawsze
zstąpienie Boże, i wybaw z wiecznej męki.

Otchłań miłosierdzia rodząc, Chrystusa, bez przyczyny i słowa,
dawcę wszystkich łask, Bożą tę świątynię Twoją okazujesz
zaiste ocienioną Twoim Bożym błogosławieństwem i będącą
oczyszczeniem wszelkich żądz.

Błogosławiony owoc łona Twego, Dziewico Bogurodzico, wszystkich
radości, bowiem radość i wesele zaiste zrodziłaś całemu światu,
Przyjaciela człowieka, który rozpędził smutek grzechów,
Oblubienico Boża.

Arko duchowa, która niezniszczalną mannę zaiste zrodziłaś
światu, pośród nas przyjdź w tej godzinie, Dziewico, i obmyj nas z
wszelkiego skalania, czysto Ciebie wielbiących.

Pieśń 4

Hirmos: Łona Ojca nie porzuciłeś i zstąpiłeś na ziemię, Chryste
Boże, usłyszałem o tajemnicy Opatrzności Twojej i wysławiłem
Cię, jedyny Przyjacielu człowieka.

Na ziemi zjawiłeś się jako człowiek i niebianami ludzi
uczyniłeś, podniesiony zostałeś na drzewie, Władco, i
podniosłeś wszystkich opiewających Twoje cierpienia.

Za śmiertelników umierasz, Życie, za nieprawych śmierć cierpisz
haniebną, Jezusie mój sprawiedliwy, opiewamy niezmierną
łaskawość Twoją, wielce cierpliwy.

Męczennikom: Ataki zwierząt, wrzenie ognia, odcinanie rąk i nóg,
rozszarpywanie członków i wszelką inną mękę przecierpieliście,
męczennicy, orędujący Bożą rozkosz.

Męczennikom: Z krańców świata do Chrystusa Boga wszystkich
zawołaliście, cierpiętnicy, i zostaliście usłyszani,
wznieśliście się teraz na opokę Bożego spełnienia.

Teotokion: Pomódl się za nami do wcielonego w Ciebie, Bogurodzico,
abyśmy znaleźli pomoc w czasie pokus, sławiąc cierpienia Syna
Twego.

Inny kanon.

Hirmos ten sam.

Ciebie dawno temu Habakuk ogłosił górą, przeczysta Bogurodzico,
ocienioną cnotami, ocieniającą Władcę wszystkich przed złością
pierwszego wroga.

Zanieś modlitwę do Boga wcielonego w Twoje przeczyste łono,
Władczyni, wybaw lud Twój z wszelkich nieszczęść, Ciebie godnie
błogosławiących.

Twoja przesławna i łask pełna ta świątynia jest ku uleczeniu dusz
i ciał, powstrzymuje bowiem wszelką chorobę i oczyszcza z żądz
tych, którzy z wiarą Ciebie błogosławią.

Nawiedzeniem Twoim, Dziewico, gorącym i czcigodnym, wybaw wszystkich
z miłością przybiegających do Twego wspomożenia, Władczyni,
nawiedzaj i daj w życiu przebaczenie.

Pieśń 5

Hirmos: Panie Boże mój, od godzin nocnych czuwając do Ciebie modlę
się: Daj mi odpuszczenie grzechów moich i ku światłości Twoich
nakazów skieruj drogi moje, modlę się.

Ukrzyżowanie przyjąłeś na zabranie zła, Boże Słowo, żółci
zakosztowałeś, niszcząc słodkiego pokarmu gorzki owoc, chwała
wielkiej łaskawości Twojej.

Podniesieniem Ciebie na krzyżu całą ziemię zachwiałeś Bożą
Twoją władzą i leczysz jej skruszenie, Władco, a wahające się
serca umacniasz w Twoim poznaniu.

Męczennikom: Rozpostarł wszędzie Beliar sieci zła, ale nie
pochwycił Chrystusowych męczenników, przyjąwszy bowiem ogniste
skrzydła osiągnęli przybytki Boże.

Męczennikom: Znakiem niewyczerpanym od Boga przebóstwiani
cierpiętnicy bolesnych cierpień wcale się nie ulękli, jakby to
inni cierpieli i pełni męstwa sami trwali.

Teotokion: Jakimiż oczyma spojrzę, Synu mój, na gasnące oko
wysuszające wszelkie otchłanie, na krzyżu wiszące? – wołała
czysta Dziewica, łkając.

Inny kanon.

Hirmos: Noc nie jest światłością dla niewiernych, Chryste, dla
wiernych zaś jest oświeceniem w słodyczy słów Twoich, przeto dla
Ciebie czuwam od poranku i opiewam Twoje Bóstwo.

Obciążonych snem grzechu, Czysta, czynisz czuwającymi, zwłaszcza w
przeczystej Twojej świątyni, Twoją odważną Bożą modlitwą nad
nami ulituj się, Oblubienico Boża.

Podaj wszystkim nam pomocną dłoń, Czysta, ku Tobie przybiegającym,
i obmyj skalanie wszelkiego zła oraz choroby oczyść modlitwami
Twoimi.

Ty, która Boga poczęłaś w łonie dziewiczym i zrodziłaś,
Bogurodzico przeczysta, śpiewających Tobie wybaw z wszelkiego
wiecznego osądzenia.

Z wiarą przychodzących do świątyni Twojej dusze odnowione
zostają, zniszczałe przez grzechy, i godnie wszyscy Ciebie sławią,
Nieskalana.

Pieśń 6

Hirmos: Pływając w poszumie życiowych trosk, pogrążany przez
grzechy ze mną podróżujące i będąc rzucony bestii niszczącej
dusze, jak Jonasz wołam do Ciebie, Chryste: Uratuj mnie ze
śmiertelnej głębi.

Wybawicielu jedyny, jako cenę dałeś Twoją zbawczą krew i
odkupiłeś zniewolonych, Najłaskawszy, doprowadziłeś do Twego
Rodziciela, krzyżem zabiwszy dręczyciela, Chryste.

Przez niepowstrzymanie dawno temu okropnie upadłem, Chrystus zaś
podnoszony na drzewie, ręce rozpostarłszy podniósł mnie upadłego
i dobrowolnie zraniony wszystkie moje rany jawnie uleczył.

Męczennikom: Snem oszukańczym wcale nie zasnęliście, wszelkie
dążenia oprawców uśpiwszy, męczennicy, a gdy sprawiedliwym snem
zasnęliście, błogosławieni, staliście się czujnymi orędownikami
za wszystkich.

Męczennikom: Umocnieni na opoce Bożych nakazów Chrystusowych przez
wrogie zakusy nie zostaliście zranieni, chwalebni męczennicy, i
nogami zdeptaliście wroga, mądrzy w Bogu, ku Bogu pobożnie idąc.

Teotokion: Młode Dziecię rodzisz, Bogurodzico, przed wiekami poza
czasem z Ojcem czczone, odnawiające krzyżem ludzkość zniszczałą
przez grzechy z namowy twórcy zła.

Inny kanon.

Hirmos: Jonasz z wnętrza otchłani zawołał: „Wyprowadź ze
zniszczenia życie moje”, my zaś do Ciebie wołamy: „Wszechmocny
Zbawco, zmiłuj się nad nami”.

Jedyna wytoczyłaś nam wodę zbawienia, jedyna Czysta, wysuszającą
rozpalenie oszustwa, zraszającą rozum sługom Twoim.

Uduchowiony grodzie Boga naszego, owczarnię Twoją wybaw z rąk
bezbożnych barbarzyńców, trzęsienia ziemi i trosk oraz wszelkich
pokus.

Rany dusz naszych i słabości cielesne, Bogurodzico, ulecz
skropieniem modlitwami Twoimi, abyśmy Bożym głosami śpiewali
Tobie.

Dziewico, która uwolniłaś Ewę z bólów przez zrodzenie Twoje
przeczyste, Czysta, rozwiąż moje boleści żądz duszy i ciała.

Pieśń 7

Hirmos: Piec ognisty młodzieńcy dawno temu okazali toczącym rosę,
jedynego Boga opiewając i mówiąc: Wywyższany, chwalebny ojców
Bóg.

Życie bezbolesne otrzymał Praojciec, gdy Ty dobrowolnie zawisłeś
na krzyżu i martwy byłeś, węża uśmierciwszy, Jezusie Chrystusie
wielce miłosierny.

Wszyscy wybawiliśmy się z klątwy Zakonu, gdy Dawca Zakonu
podniesiony został na krzyżu, wytoczył błogosławieństwo zawsze
płynące i łaskę, miłosierdzie i kres zniszczeniu.

Męczennikom: Dobrowolnym pragnieniem przystąpiliście do cierpień,
męczennicy, naśladując dobrowolnie cierpiącego, przez którego
zostaliście ukoronowani i z aniołami teraz radujecie się.

Męczennikom: Ciało oddawszy różnorodnym mękom, chwalebni
męczennicy, przez wylanie krwi zadławiliście bezcielesnych wrogów
i toczycie źródła uleczeń.

Teotokion: Jakże nie zapłaczę, najsłodsze Dziecię, widząc Ciebie
na krzyżu? Jakże nie załkam, gdy Ty niesprawiedliwie cierpisz,
Sędzio sprawiedliwy? – mówiła Dziewica Matka.

Inny kanon.

Hirmos ten sam.

Dziewico, która zrodziłaś Boży Ogień, spal ciernie żądz tych,
którzy śpiewają Tobie, opiewana przez wszystkich, i światłością
pokuty oświeć wszystkich, błagamy Ciebie.

Dziewico niepodlegająca zniszczeniu, wybaw nas ze zniszczenia, Boży
pałacu uduchowiony, okaż nas świątyniami Bożego Ducha, w
świątyni Twojej nieustannie z wiarą śpiewających Tobie.

Wszystkim rozlewasz strumienie uleczeń, zrodziłaś bowiem Źródło
życia i gorącą Twoją modlitwą, Bogurodzico, tę Twoją owczarnię
oczyść ze skalania, Oblubienico Boża.

Obrazy wszystkie Bożego Twego zrodzenia Boży Prorocy widząc
radośnie śpiewali, wołając: Wysławiany ojców Boże,
błogosławiony jesteś.

Pieśń 8

Hirmos: Niespalanym przez ogień okazał się na Synaju krzew,
objawiając Boga jąkającemu się i wolno mówiącemu Mojżeszowi, a
trzej młodzieńcy niezwyciężoną Bożą gorliwość w ogniu okazali
śpiewając: Wszystkie dzieła Pańskie, śpiewajcie Panu i
wywyższajcie na wszystkie wieki.

Krew i woda wyciekły z boku Twego, Zbawco, świat cały odnawiając i
niezniszczalność tocząc, zaś obrzydłe ofiary i wylanie skalanej
krwi ustało, przeto Tobie wszystkie dzieła jako Panu śpiewamy i
wywyższamy na wszystkie wieki.

Koroną cierniową zraniony zostałeś, Zbawco, octu i żółci
zakosztowałeś i opluty byłeś, bity i podniesiony na krzyżu
gwoździe przyjąłeś, przez które zbawiony zostałem i wołam do
Ciebie: Wszystkie dzieła Pańskie, śpiewajcie Panu i wywyższajcie
Go na wszystkie wieki.

Męczennikom: Z niewyczerpanych skarbnic prawdy świetliście
wzbogacili się cierpiętnicy, wszelką nicość opluwszy bożków i
okazaliście się nas wzbogacającymi, wołających: Wszystkie dzieła
Pańskie, śpiewajcie Panu i wywyższajcie Go na wszystkie wieki.

Męczennikom: Praw złych ludzi nie przestrzegaliście jak dzieci w
ogień płonący wrzucone, w którym znaleźliście rosę was
ochładzającą, i wołaliście: Wszystkie dzieła Pańskie,
śpiewajcie Panu i wywyższajcie Go na wszystkie wieki.

Teotokion: Dawno temu przedstawiała Ciebie, arka Zakonu, Czysta,
nosząca w sobie już nie tablice, lecz Chrystusa Dawcę Zakonu,
którego nieprawi ludzie na krzyżu przygwoździli, zbawiającego nas,
wołających: Wszystkie dzieła Pańskie, śpiewajcie Panu i
wywyższajcie Go na wszystkie wieki.

Inny kanon.

Hirmos: Jedynemu niemającemu początku Królowi Chwały, którego
błogosławią niebieskie moce i drżą zastępy anielskie,
śpiewajcie kapłani, ludzie błogosławcie Go na wieki.

Otchłań cudów toczysz światu, opiewana przez wszystkich, żądz
naszych strumienie wysusz i rosę odpuszczenia wytocz nam, z wiarą
niezachwianą czczących Ciebie, Dziewico.

Z Ciebie Słońce Sprawiedliwości zajaśniało siedzącym w
ciemności żądz, Ciebie Światłością uczyniwszy, opiewana przez
wszystkich, Czysta, przeto Tobie godnie śpiewamy, Bogurodzico.

Będąc jaśniejącą świątynią Bożą, gromadzących się w
świętej świątyni Twojej sług Twoich okaż mieszkaniem Ducha,
Czysta, Ciebie sławiących na wszystkie wieki.

Światłością Twego zrodzenia świat wspaniale oświeciłaś,
Bogurodzico, prawdziwego Boga na ręce Twojej nosząc, oświecającego
zawsze z wiarą wołających: Wszystkie dzieła Pańskie, śpiewajcie
Panu i wywyższajcie Go na wszystkie wieki.

Pieśń 9

Hirmos: Matką będącą w nadprzyrodzony sposób i według natury
Dziewicą, jedyną wśród niewiast błogosławioną, w pieśniach
uwielbiajmy wierni, Bogurodzicę.

Moc wraża wtedy osłabła, gdy Ty mocno do drzewa przybity, donośnie
zawołałeś do niemającego początku Ojca Twego i zebrałeś
rozproszone owieczki Twoje, Władco Chryste, ku poznaniu Ciebie.

Jako Baranek podniesiony zostałeś dobrowolnie na krzyżu, Władco,
wyrywając wilkowi duchowe owieczki Twoje, Zbawco, i w ogrodzeniu
Twoich nakazów zamykając je, śpiewające Tobie.

Męczennikom: Twoich cierpień naśladowcami okazali się chwalebni
cierpiętnicy, którzy przecierpieli rozliczne męki, Przyjacielu
człowieka, przeto od Ciebie otrzymali korony chwały i stali się
godnymi królestwa Twego, Chryste.

Męczennikom: Słoneczna błyszczy łaska, oświecająca wiernych
czczących cierpiętników tryumf godny chwały, a sprawując go
zawsze wybawiamy się z ciemności okropnych grzechów.

Teotokion: Światłość duchowa na krzyżu zajaśniała, Twój Syn,
przeczysta Dziewico, i zdemaskował przywódców ciemności,
Nieskalana, słońca światłość omroczyła się i oświecona
została pełnia wiernych, Czysta.

Inny kanon.

Hirmos: Rodząca niezniszczalność i najchytrzejszemu Słowu ciało
dająca, Matko nieznająca męża, Dziewico Bogurodzico, przybytku
niemającego granic nieogarnionego Stworzyciela Twego, Ciebie
wywyższamy.

Okazałaś się bardziej świętą od najwyższych mocy, zrodziłaś
bowiem Stwórcę wszystkich, Matko nieznająca męża, święta
Bogurodzico, przeto Ciebie z aniołami sławimy, nieustannie
opiewając wspaniałości Twoje.

Jako oświeconą zorzami Bożego Ducha górę ujrzał Ciebie,
Dziewico, dawno temu święty prorok, Bogurodzico, przeto Ciebie z
aniołami wielbimy, jak przepowiedziałaś, pobłogosławiona przez
Boga.

Okazałaś się naczyniem noszącym Bożą mannę, jako drabina
widziana byłaś, ludzi z ziemi prowadzącą na szczyty, jedyna
nieznająca męża Dziewico Bogurodzico, przeto Ciebie zgromadzeni
wierni godnie wysławiamy, przez Boga otoczona radością.

Byłaś mieszkaniem Bóstwa, Dziewico, przeto mnie, będącego
pustynią zgubnych dla duszy zbójców i czyniącą wszelką
nieprawość, obmyj mnie kąpielą łez i okaż mieszkaniem Bożego
Ducha.

Światłość Przedwieczną jedyna zrodziłaś, przeto wybaw mnie z
wiecznej ciemności i oświeć duszę moją, Dziewico, żądzami
życia całą omroczoną, abym z miłością zawsze sławił Ciebie.

Także: Zaprawdę godne to jest, ektenia, fotagogikon i zwykłe
psalmy.

Na stichownie stichery ku czci krzyża, ton 7:

Władca Przyjaciel człowieka i Dawca życia odkupił krzyżem swoim
świat. Panie, chwała Tobie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Na krzyżu przygwożdżona została łoza prawdziwa i poganie zdobyli
raj z łotrem. Oto chwała Kościoła, oto bogactwo królestwa, Panie,
który ucierpiałeś ze względu na nas, chwała Tobie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Okazaliście się gwiazdami świata, chwalebni
cierpiętnicy Chrystusowi, wołający: Panie, chwała Tobie.

Chwała, i teraz. Stauroteotokion: Gdy Nieskalana ujrzała Ciebie na
krzyżu dobrowolnie przygwożdżonego, płacząc opiewała władzę
Twoją.

Także: Dobrze jest wyznawać. Trisagion. Po: Ojcze nasz, troparion,
ektenia, pierwsza godzina i rozesłanie.

W środę na Liturgii Błogosławieństwa. Ton 7:

Stichos: Błogosławieni czyniący pokój, albowiem oni synami Bożymi
będą nazwani.

Piękny był i dobry do spożycia owoc, który mnie uśmiercił, a
Chrystus jest drzewem życia, z którego spożywając nie umieram,
lecz wołam z łotrem: Pamiętaj o mnie, Panie, w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Rozpostarłeś na krzyżu dłonie, poprawiając wyciągnięcie rąk
Adamowych do drzewa, Szczodry, ze względu na ogromną łaskawość,
przeto Ciebie sławimy, łaskawco Panie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Na miejscu Czaszki zgromadzenie żydowskie ukrzyżowało Ciebie,
Chryste Królu, kruszącego Złego zgubną głowę i toczącego nam z
boku świętego Twego rzeki przebaczenia.

Stichos: Radujcie się i weselcie, albowiem zapłata wasza obfita jest
w niebiosach.

Męczennikom: Upodobniliście się do Chrystusowych czcigodnych i
zbawczych cierpień, męczennicy chwalebni, przecierpieliście męki
rozliczne i do nieśmiertelności przeszliście razem, przeto
błogosławieni jesteście.

Chwała. Zachowaj, o Trójco Święta, śpiewających Tobie sług
Twoich, umocnij mocą krzyża i ku wyższemu miastu chodzić skieruj
nas, gdzie będąc odnajdujemy miłosierdzie.

I teraz. Widząc krzyżowanego przez siebie zrodzonego, płakała z
łonem gorejącym Matka czysta: Jakże to dobrowolnie cierpisz, Synu
– wołała – chcąc ludzkość wybawić z cierpień?

