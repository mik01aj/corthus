WE WTOREK WIECZOREM,

stichery isomelosy ku czci krzyża, ton 3:

Prosomion: Wielka krzyża Twego.

Stworzenie zmieniło się, Słowo, przy Twoim ukrzyżowaniu, słońce
z lęku skryło promienie, rozdarła się zasłona świątyni i każdy
wierzący zbawi się, przeto sławimy Twoje niezmierzone bogactwo.

Ty, który z miłosierdzia przyjąłeś nasze ciało, Boże i Władco,
przygwożdżony do drzewa podniosłeś nas upadłych, jak i
zechciałeś z łaskawości miłosierdzia.

Kroplami toczonej krwi i wody, wylanej z Twego boku, odbudowano
świat, wodą bowiem obmywasz grzechy wszystkich jako szczodry, Panie,
a krwią piszesz przebaczenie.

Inne stichery prosomiony ku czci Bogurodzicy:

Na łożu leżąc mojej beztroski czas mego życia spędziłem w
lenistwie i lękam się godziny mego odejścia, lecz Twoją modlitwą
podniósłszy mnie ku pokucie, zbaw mnie, Dziewico.

Ulecz cierpienia mego serca, Czysta, i zabierz zbłądzenie mego
rozumu, pozwól opiewać Ciebie czystym sercem, wyprosić łaskę oraz
znaleźć miłosierdzie w dniu Sądu.

Odrzuć brzemię zła nie do uniesienia, pokorna moja duszo, i
przystąp ze łzami, wołając: Pozwól mi, czysta Dziewico, nosić
lekkie brzemię Syna i Boga Twego.

Chwała, i teraz. Stauroteotokion: Miecz przeszedł Twoje serce,
Przeczysta, gdy Twego Syna widziałaś na krzyżu i wołałaś: Nie
okazuj mnie bezdzietną, Synu mój i Boże mój, który po zrodzeniu
zachowałeś mnie Dziewicą.

Także: Pogodna Światłości. Prokimenon.

Na stichownie stichery ku czci krzyża, ton 3:

Krzyżowi Twemu czcigodnemu kłaniamy się, Chryste, stróżowi
świata, zbawieniu nas grzesznych, wielkiemu oczyszczeniu, chwale
całego świata.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Drzewo nieposłuszeństwa wyrosło śmiercią dla świata, drzewo zaś
krzyża życiem i niezniszczalnością, przeto kłaniamy się
ukrzyżowanemu na tobie Panu, aby zajaśniała na nas Światłość
Twego Oblicza.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Prorocy, apostołowie Chrystusowi i męczennicy nauczyli śpiewać
Trójcy jednoistotnej i oświecili zbłąkane narody, synów ludzkich
uczynili wspólnikami aniołów.

Chwała, i teraz. Stauroteotokion:

Prosomion: Wielka krzyża Twego.

Gdy widziała Ciebie podniesionego na krzyżu, Chryste mój, Owieczka
i nieskalana Matka Twoja, która Ciebie zrodziła łkając z płaczem
wołała: Nie okazuj mnie bezdzietną, który zachowałeś moją
czystość także po zrodzeniu.

Także: Teraz pozwalasz odejść. Trisagion. Po: Ojcze nasz,
tropariony, ektenie i rozesłanie.

WE WTOREK NA POWIECZERZU,

Kanon do Najświętszej Bogurodzicy. Ton 3.

Pieśń 1

Hirmos: Dawno temu z woli Bożej wody w jedno zebrawszy miejsce
rozdzielił morze dla ludu izraelskiego, oto Bóg nasz pełen chwały,
Jemu jednemu śpiewajmy, albowiem się wysławił.

Jako źródło miłosierdzia i zmiłowań znam Ciebie, Bożą Matkę,
przystąpmy modlę się do Twojej łaskawości, abyś dała mi
zrozumienie, abym narzekał i płakał nad moimi grzechami,
najczystsza Władczyni.

Daj mi kroplę duchowych łez, obmywającą całe skalanie moich
czynów i złe zamysły, oczyszczającą nieczystość mojej duszy i
czyniącą mnie Bożą świątynią Ducha.

Chwała. Atakowany przez fale i burzę moich grzechów, okropnymi
atakami wroga zawsze zatapiany i wrzucony teraz w otchłań zguby,
wołam do Ciebie, Nieskalana: Zbaw mnie.

I teraz. Ze względu na miłosierdzie zmiłowań, Władczyni
wszystkich, zmiłuj się nad nieszczęsną moją duszą, wybaw mnie z
ognia wiecznego oraz ataków biesów, teraz przybiegającego pod
Twoją opiekę, Bogurodzico.

Pieśń 3

Hirmos: Ty, który wszystko przywiodłeś do istnienia Słowem
stwarzając, Duchem spełniając, Wszechwładco Najwyższy, w Twojej
miłości umocnij mnie.

Oświeć Bożą Światłością mój rozum omroczony złymi
zamysłami, przez wszystkich wielbiona, Ty bowiem zrodziłaś
Światłość, która zajaśniała z zawsze będącego Ojca.

Wróg sprawiedliwych zwiódł stopy mojej duszy, rzucił na ziemię,
ale Ty, Władczyni czysta, podnieś mnie Twoją prawicą.

Chwała. Słowami celnika wołam do Ciebie, nieszczęsny: Oczyść
mnie, Władczyni, i daj Twemu słudze odpuszczenie grzechów z Twego
miłosierdzia.

I teraz. Ulecz rany duszy i wycisz mętne fale zamysłów, Władczyni,
dając mi pokój w życiu.

Pieśń 4

Hirmos: Dawno temu z woli Bożej wody w jedno zebrawszy miejsce
rozdzielił morze dla ludu izraelskiego, oto Bóg nasz pełen chwały,
Jemu jednemu śpiewajmy, albowiem się wysławił.

Ciało skalałem rozkoszami i żądzą rozkoszy, czystość mojej
duszy zbrukałem skalanymi zamysłami, omroczyłem rozum, nie
pogardzaj Twoim sługą, Władczyni.

Bądź mi wybawieniem, ucieczką, władzą i rogiem zbawienia, Czysta,
orędowniczką zawsze wybawiającą mnie z wszelkiego smutku,
zawstydzającą wszystkich moich wrogów.

Chwała. Wiele pokus atakuje mnie teraz, nieczystego, zakusy biesów
zawsze mnie pogrążają, przybiegam teraz do Ciebie, Twoją gorącą
modlitwą wybaw mnie, Twego sługę.

I teraz. Ogarnęła mnie noc żądz bez światła, nieszczęsnego, ale
Twoją światłością rozpędź obłoki mojej duszy, Dobra, skieruj
mnie ku światłości Bożych przykazań, Nieskalana.

Pieśń 5

Hirmos: Gdy Izajasz zobaczył na tronie wywyższonego Boga,
podnoszonego przez aniołów chwały, zawołał: O, ja skalany, a
przecież przewidziałem wcielającego się Boga, Światłość
niezachodzącą, rządzącego światem.

Czas mego życia zniknie jak dym, zbliżyłem się do brzegu śmierci,
lękam się ataku biesowskiego, bowiem zawsze czyniłem ich dzieła,
Nieskalana, ulituj się i wybaw mnie.

Wysuszając otchłań moich złości, Dziewico, daj mi rzeki łez i
wygaś cały płomień moich żądz, pozwól w dniu Sądu wybawić
się z ognia i z innych mąk.

Chwała. Moją duszę cierpiącą z powodu grzechów, Przeczysta,
ulecz Twoim zmiłowaniem i pozwól mi zawsze czynić w pokorze
przykazania Twego Syna, abym otrzymał Jego łaskawość.

I teraz. „Owdowiał, Synu mój, Boży Twój Kościół, zrzucił
oblubieńcze szaty, odziewając się świętą krwią z Twego boku, ja
zaś cierpię widząc wszystkie Twoje męki na krzyżu” –
płacząc mówiła Matka Słowa.

Pieśń 6

Hirmos: Ogromna otchłań grzechów otoczyła mnie i słabnie mój
duch, lecz Ty, Władco, wyciągnij wszechwładną Twoją prawicę i,
dobry Sterniku, zbaw mnie, jak Piotra.

Syn Boży okazał Ciebie wielką ucieczką grzeszników, wcieliwszy
się w Twoje czyste łono, Oblubienico Boża, przeto bądź
miłosierna dla Twoich sług.

Oświeć Twoją zorzą, Łaskawa, omroczone nieprzystojnymi zamysłami
oczy mego serca, uczyń uczestnikiem światłości Syna i wprowadź
mnie na miejsce światłości.

Chwała. Fale zamysłów żądzy zawsze mnie trwożą, Przeczysta,
burza złych duchów pogrąża, lecz umocnij mnie na opoce
niecierpiętliwości.

I teraz. Zasnąwszy ku duchowej śmierci leżę w grobie rozpaczy,
lecz podaj mi dłoń i podźwignij, błagam, kierując mnie ku życiu
pokuty.

Także: Panie, zmiłuj się, trzy razy. Chwała, i teraz.

Katyzma poetycka, ton 3: Zdobywszy berło mocy, krzyż Twego Syna,
Bogurodzico, rozbijamy nim ataki wrogów, nieustannie w miłości
Ciebie uwielbiając.

Pieśń 7

Hirmos: Dawno temu złotemu posągowi, perskiemu bożkowi dzieci nie
pokłoniły się, śpiewając trzej w środku pieca: Ojców Boże,
błogosławiony jesteś.

Przepasz mocą moją osłabioną grzechami duszę, Czysta, i wybaw
mnie, wołającego do Twego Syna: Ojców naszych Boże,
błogosławiony jesteś.

Lękając się godziny śmierci oraz nieśmiertelnej i wiecznej męki,
przypadam do Ciebie, wołając: Wybaw mnie, Dziewico, z sieci
łowiących, Bogurodzico.

Chwała. Ty, która nieogarnionego Boga w łonie pomieściłaś, mój
umysł uciskany licznymi grzechami, wyzwól z ich osądzenia,
Bogurodzico.

I teraz. Rodzaj ludzki modli się do Ciebie, Bogurodzico: Władczyni,
zmiłuj się nad Twoimi sługami, z wiarą wołającymi do Twego Syna:
Ojców naszych Bożych, błogosławiony jesteś.

Pieśń 8

Hirmos: Materialnego ognia płomień niematerialnym wiążąc ogniem
Boga widzący młodzieńcy śpiewali: Błogosławcie wszystkie dzieła
Pańskie, Pana.

Pozazdrościwszy zaiste synowi marnotrawnemu całe moje życie
spędziłem w grzechach, teraz wołam: Zgrzeszyłem przed Tobą,
uczyń mnie jednym z najemników Twego Syna i Twego Stworzyciela,
Dziewico, abym sławił Ciebie przez wszystkie wieki.

Moja dusza napełniła się złem i policzony zostałem ze wszystkimi
zstępującymi do jamy, ale Ty mnie wyprowadź z jamy żądz,
Bogurodzico Dziewico, z bagiennego trzęsawiska moich grzechów.

Chwała. Módl się do Chrystusa, którego zrodziłaś ze świętego
Twego łona, Bogurodzico, dając mi przebaczenie licznych grzechów,
abym śpiewał: Wszystkie dzieła Pańskie śpiewajcie Panu i
wywyższajcie Go na wieki.

I teraz. Gdy z Bożego nakazu moja dusza zechce odejść z tego
życia, wyrwij ją z sieci łowiących, Przeczysta, wołającego do
Ciebie: Wszystkie dzieła Pańskie śpiewajcie Panu i wywyższajcie Go
na wieki.

Pieśń 9

Hirmos: W cieniu Prawa i w Piśmie widzimy, wierni, obraz: Wszelkie
niemowlę płci męskiej otwierające łono jest święte Boga, przeto
uwielbiamy pierworodne Słowo Ojca niemającego początku,
pierworodnego Syna Matki nieznającej męża.

Rodzaj ludzki dzisiaj bogaci się Twoją niezwyciężoną modlitwą,
Nieskalana, wołając dzień i noc: Nie przestawaj zawsze modlić się
do Stwórcy i Syna Twego, aby ulitował się nad śpiewającymi Tobie.

Strzały nieprzystojnych żądz zraniły moją duszę atakami
biesowskimi, wrogimi strzałami zamysłów zawsze trwożąc mój
umysł, przeto ulecz, Dziewico, moje nieuleczalne rany.

Chwała. Zabierz ode mnie, czysta Oblubienico Boża, szybko rany
atakujących mnie wrogów, bowiem nie mogę znieść ich gwałtownego
ataku i ogromu zła, nieszczęsny, przeto pospiesz mnie wybawić.

I teraz. Ty znasz niemoc mego pokornego ciała, rany mojej duszy,
jęki mego serca, zbłądzenie mego umysłu i oszustwo, przeto z Twego
miłosierdzia daj mi uleczenie.

Także: Zaprawdę godne to jest, i pokłon do ziemi. Trisagion. Po:
Ojcze nasz, troparion i ciąg dalszy jak zwykle oraz rozesłanie.

W ŚRODĘ RANO,

po pierwszej recytacji Psałterza katyzmy poetyckie krzyża, ton 3:

Krzyż postawiono na ziemi i dotknął nieba, nie jako drzewo
osiągnął wysokość, ale Ty na nim napełniłeś wszystko: Panie,
chwała Tobie.

Stichos: Wywyższajcie Pana Boga naszego i kłaniajcie się
podnóżkowi nóg jego, albowiem jest święty.

Na cyprysie, jodle i cedrze zostałeś podniesiony, Baranku Boży, aby
zbawić tych, którzy z wiarą kłaniają się dobrowolnemu Twemu
ukrzyżowaniu, Chryste Boże, chwała Tobie.

Chwała, i teraz. Stauroteotokion: Zdobywszy berło mocy, krzyż Twego
Syna, Bogurodzico, nim odpieramy ataki wrogów, nieustannie w
miłości uwielbiając Ciebie.

Po drugiej recytacji Psałterza katyzmy poetyckie krzyża, ton 3:

Policzkowany za rodzaj ludzki nie zagniewałeś się, wybaw ze
zniszczenia nasze życie, Panie, i zbaw nas.

Stichos: Bóg nasz, Król nasz przed wiekami uczynił zbawienie
pośrodku ziemi.

Prosomion: Gabriel zadziwił się pięknością Twego dziewictwa.

Niezmierzonej Twojej władzy i dobrowolnemu ukrzyżowaniu dziwiły
się zastępy aniołów: Jakże Niewidzialny został zraniony w ciele,
chcąc wybawić ze zniszczenia ludzkość? Przeto jako Dawcy życia
wołamy do Ciebie: Chwała, Chryste, Twojej łaskawości.

Stichos: Przedziwny jest Bóg w świętych swoich, Bóg Izraela.

Męczennikom: Uzbroiwszy się we wszelką broń Chrystusa i
przyoblekłszy się w oręż wiary przeraziliście wrogie pułki,
gorliwie bowiem z nadzieją życia przecierpieliście wszelkie kary i
rany oprawców, przeto otrzymaliście korony, wielce cierpliwi
męczennicy Chrystusowi.

Chwała, i teraz. Stauroteotokion prosomion:

Nieznająca małżeństwa czysta Matka Twoja, Chryste, widząc Ciebie
martwym wiszącego na krzyżu, macierzyńsko płacząc mówiła: Za
cóż odpłaca Tobie nieprawe i niewdzięczne zgromadzenie hebrajskie,
któremu dałeś liczne i wielkie Twoje dary do rozkoszowania się,
Synu mój, opiewam Twoją łaskawość.

Po trzeciej recytacji Psałterza katyzmy poetyckie, ton 3:

Prosomion: Gabriel zadziwił się pięknem Twego dziewictwa.

Ukrzyżowanie i śmierć przyjąwszy wytoczyłeś nam życie
nieśmiertelne, Chryste Zbawco, i wyzwoliłeś świat ze zniszczenia,
przeto sławimy Twoje zbawcze cierpienia, Dawco życia, Przyjacielu
człowieka, przez które wszyscy się zbawiamy, mając Twego
czcigodnego krzyża pokój i niezwyciężony oręż.

Przecierpiałeś haniebny krzyż, Władco, który przewyższasz
wszelkie stworzenie, aby wywyższyć mnie, poprzednio okropnie
pozbawionego czci, włócznią bowiem został przebity Twój bok,
wielce cierpliwy, chcąc wybawić mnie ze zniszczenia, Twoje
stworzenie, opiewam Twoją wielką łaskawość i miłosierdzie,
Przyjacielu człowieka.

Chwała, i teraz. Staruroteotokion prosomion:

Gdy widziała Ciebie podniesionego na drzewie, Władco, nieznająca
małżeństwa i nieskalana, czysta Dziewica i Matka Twoja, wołała:
Biada mi, o Synu mój najsłodszy! Jakże to najbardziej nieprawe
zgromadzenie skazało na drzewo Stwórcę wszystkich i Władcę?
Opiewam Twoją niezwykłą łaskawość.

Kanon ku czci czcigodnego i życiodajnego krzyża,

mający akrostych: Cierpienia ludzi powstrzymałeś cierpieniami,
Słowo. Poemat Józefa. Ton 3.

Pieśń 1

Hirmos: Dawno temu z woli Bożej wody w jedno zebrawszy miejsce
rozdzielił morze dla ludu izraelskiego, oto Bóg nasz pełen chwały,
Jemu jednemu śpiewajmy, albowiem się wysławił.

Wielce bolejące cierpienia powstrzymałeś, Słowo, cierpieniami
czcigodnego Twego ciała, i ludzkość zbawiłeś, którą dawno temu
zranił przeciwnik, pobożnie kłaniających się niedocieczonej
Twojej Opatrzności.

Ten, który w raju związał człowieka oszustwem przez przekroczenie
przykazań, został związany więzami nierozwiązalnymi, Panie,
którymi dobrowolnie wcielony byłeś związany rozwiązując nasze
grzechy, Przyjacielu człowieka.

Męczennikom: Cierpiętnicy widząc stworzenie cierpiące przez
zatapianie oszustwami demonów, okazali się przystaniami ciszy dla
wiernych, Przesławni, pogrążywszy moc pysznego strumieniami krwi.

Męczennikom: Chór męczenników stoi połączony świetliście z
chórami aniołów, zawsze oświecany jaśnieniami niestworzonymi
Bóstwa i oświeca będących na ziemi, z wiarą sławiących Jego
cuda.

Teotokion: Okazałaś się wyższą od mocy nieba, rodząc na ziemi
Boga Słowo, Przeczysta, który zechciał wprowadzić nas do nieba ze
względu na łaskawość, przez swoje cierpienia i czcigodny krzyż.

Inny kanon do Najświętszej Bogurodzicy,

mający akrostych: Trzecią pieśń przynoszę Bogurodzicy.

Hirmos ten sam.

Jako ocienioną górę przewidział Ciebie w duchu Habakuk Prorok,
modlę się, Przeczysta, abyś ocieniła mnie, oddanego żądzom i
wyzwoliła mnie z cienia śmierci i atakujących mnie żądz (dwa
razy).

Okropieniem Bożym strumieniem wyciekłym Bożego boku Twego Syna,
obmyj moje rany serca, abym wielbił Ciebie i godnie sławił zawsze
błogosławioną i zawsze nieskalaną.

Równe rodzącemu zrodziłaś Słowo, który przebóstwił naturę
ludzką, módl się do Niego, abym stał się godnym Bożej pociechy,
wątpiący i niedomagający przez wraże podstępy.

Pieśń 3

Hirmos: Ty, który wszystko przywiodłeś do istnienia Słowem
stwarzając, Duchem spełniając, Wszechwładco Najwyższy, w Twojej
miłości umocnij mnie.

Ciebie, w naturze Bożej niecierpiętliwego, ze względu na
łaskawość cierpiętliwego w ciele, na drzewie zabiło zgromadzenie
hebrajskie, nam dającego nieśmiertelność.

Na wodach powiesiłeś ziemię, Słowo, na drzewie dobrowolnie
zostałeś powieszony, wprowadzając mnie na niebiosa, wpadłego w
jamę zła.

Męczennikom: Przyozdobieni ranami chwalebni męczennicy Chrystusowi
stoicie przed Panem otrzymując Jego ręką najbogatszą odpłatę.

Męczennikom: Radosną duszą przyjmując rany, męczennicy, zadajecie
wężowi ostatni ból i napełniacie radością chóry aniołów.

Teotokion: Widząc Chrystusa podniesionego na krzyżu nieznająca
mężą płacząc mówiła: Zaszedłeś, Słońce Chwały, z moich
oczu, oświecając będących w ciemności.

Inny kanon.

Hirmos ten sam.

Ty, która jesteś niewypowiedziana w miłosierdziu i bogata w
zmiłowaniach, będąc miłosierną, Najczystsza, módl się, aby
ulitował się nad nami, uwięzionymi.

Będąc domem Stwórcy wszystkich módl się, aby zamieszkał we mnie
Pocieszyciel, w byłej pustyni zgubnych dla duszy złoczyńców,
czysta Dziewico.

Wszystko noszącego mocą Bożą nosiłaś w swych objęciach,
Bogurodzico, wejrzyj na mnie i wybaw mnie z żądz pogrążających
mój rozum.

Pieśń 4

Hirmos: Dałeś nam, Panie, wielką miłość, Jednorodzonego bowiem
Twego Syna za nas na śmierć wydałeś. Przeto wołamy Tobie z
dziękczynieniem: Chwała mocy Twojej, Panie!

Chryste, który wszystko przewyższasz czcią, zaiste przecierpiałeś
zniewagę, Władco, bity trzciną po głowie, aby uczcić mnie,
pozbawionego czci przez przestępstwo, Przyjacielu człowieka.

Zechciałeś być ukoronowany wieńcem cierniowym, wielce cierpliwy,
jako prawdziwy Król, i ciernisty grzech Adama z korzeniem wyrwałeś,
wysławiam Twoje cierpienia, Chryste.

Męczennikom: Nie skruszeni udręką ran pozostaliście, męczennicy,
krusząc wraże oszustwo i depcząc waszymi nogami bezmiernie
chełpiącego się i przez szaleństwo całego doprowadzonego do
upadku sił.

Męczennikom: Zniszczalnymi ciałami niezniszczalność Bożą
zdobyliście, cierpieniami czcigodne cierpienia Niecierpiętliwego
zdecydowanie naśladując, chwalebni męczennicy, policzeni z
wszystkimi bezcielesnymi.

Teotokion: Niegdyś prorok zobaczył Ciebie, Dziewico, jako rulon, na
którym palcem Ojcowskim napisano Słowo wcielające się i rękopis
grzechów Praojca został rozdarty włócznią, Przeczysta.

Inny kanon.

Hirmos ten sam.

Dobrowolnie przecierpiałeś rany i zabicie, Chryste, dla modlitw Tej,
która Ciebie zrodziła, ulecz moją duszę zranioną przez zbójeckie
uciemiężenie demonów, jedyny wielce miłosierny.

Jestem ciałem i stworzeniem Twojej ręki, uciemiężonym przez
węża, Chryste, i skruszonym przez rozkosze życiowe, przeto odrodź
dla błagań Bożych Tej, która Ciebie zrodziła.

Słowo Ojca w sposób przewyższający słowo zrodziłaś, wyzwalając
ludzi z wszelkiej bezmyślności, módl się do Niego gorliwie, aby
wyzwolił mnie z niewoli bezmyślnych żądz, jedyna zawsze Dziewico.

Uleczenie toczysz nam zawsze ze swej dłoni, będąc ocienieniem
całej Świętości, cała będąc napełniona Światłością, cała
kapiąc wonną mirrę, przeczysta Oblubienico Boża.

Pieśń 5

Hirmos: Na ziemi pojawił się Niewidzialny i z ludźmi zechciał
żyć Niedościgniony, do Ciebie zwracając się z modlitwą poranną
śpiewamy Tobie, Przyjacielu człowieka.

Jako Baranek podniesiony zostałeś na drzewie i Ojcu przyniosłeś
ofiarę za nas, Dobry, i powstrzymałeś ofiary pogańskie,
Wszechmocny.

Włócznią przebity został Twój bok, rozlewając dwa źródła
zbawienia, głosimy Ciebie jednym z Trójcy, mającego dwa działania.

Męczennikom: Mężni cierpiętnicy z wiarą znaleźli Ciebie,
zdecydowane umocnienie i niezachwianą opokę, samych siebie
kształtując jako czcigodne kamienie.

Męczennikom: Mocą Bożą umacniani wiarą całą okrutną moc
oszustwa upokorzyliście, cierpiętnicy męczennicy, i świetliście
zostaliście ukoronowani.

Teotokion: Zniszczałą poprzednio przez przestępstwo naszą naturę
jako bez zniszczenia rodząca Chrystusa odrodziłaś, najświętsza
Władczyni, orędowniczko naszych dusz.

Inny kanon.

Hirmos: Gdy Izajasz zobaczył na tronie wywyższonego Boga,
podnoszonego przez aniołów chwały, zawołał: O, ja skalany, a
przecież przewidziałem wcielającego się Boga, Światłość
niezachodzącą, rządzącego światem.

Przemień boleść mego ciała i duchowe cierpienia, rozpędź obłoki
lenistwa, Dziewico, Obłoku Światłości, i daj mi, proszącemu i
sławiącemu Ciebie, zdrowie, przemianę okropieństw i miłość.

Pełen wszelkich grzechów przedstawiam teraz Ciebie, Dziewico,
zrodzonemu z Ciebie jako Orędowniczkę i modlącą się, bądź mi
Orędowniczką i poprawą życia, prowadząc mnie ścieżką Bożej
wiedzy.

Oświeć mój rozum i duszę prowadź Światłością, Dziewico,
uczyń mnie uczestnikiem Chwały Bożej, jestem bowiem pełen zła i
zostałem zniewolony przez wszelkie rozkosze, przynoszę skalane
sumienie.

Pieśń 6

Hirmos: Ogromna otchłań grzechów otoczyła mnie i słabnie mój
duch, lecz Ty, Władco, wyciągnij wszechwładną Twoją prawicę i,
dobry Sterniku, zbaw mnie, jak Piotra.

Wąż wyprowadził mnie z Edenu, oszukańczym pokarmem oszukał
oszust, Chrystus zaś dobrowolnie podniesiony na drzewie, daje mi
znowu dawne wejście.

Zraniony został, który nas zranił, i pozostaje nieuleczony, my
zaś, wierni, uleczyliśmy się Twoim zranionym bokiem, łaskawco
Panie, Twoimi ranami, którymi dobrowolnie zostałeś zraniony.

Męczennikom: Okazaliście się pośród ognia, mądrzy Chrystusowi
rycerze, jak baranki pieczeni i Bogu wszystkich Królowi na ołtarzu
składani odziedziczyliście niewypowiedzianą radość.

Męczennikom: Dajecie rzeki uleczeń, czerpiąc z niewypowiedzianych
źródeł i wysuszacie szkodliwość żądz, cierpiętnicy, napajając
zgromadzenia wiernych.

Teotokion: Widząc zabicie Słowa wcielonego z Twego łona,
Nieskalana, macierzyńsko wołałaś i wywyższałaś Sprawcę życia,
Matko Dziewico Władczyni.

Inny kanon.

Hirmos: Tych, którzy zbliżyli się do końca życia, Przyjacielu
człowieka, i ze wzburzeniem pokus giną w nieszczęściu, nie odrzuć
wołających: Zbaw, Zbawco, jak wybawiłeś proroka ze zwierza.

Faryzeusza wywyższającego się w myślach przewyższyłem, zawsze
pyszniąc się, i porywałem się ku przepaściom bezmiernych
grzechów, jedyna Czysta, ulituj się nade mną, okropnie uniżonym
(dwa razy).

Mając cudowne poczęcie i zrodzenie Twoja Matka, zadziwi się teraz
mną, nieszczęsnym, bowiem w nieprawościach zostałem poczęty i
zrodzony, zniewolony jestem przez rozkosze.

Krzyczę, płaczę i łkam, gdy wspominam budzący bojaźń Sąd, mam
bowiem złe czyny, nieznająca męża Dziewico Matko Boża, w
strasznej godzinie oręduj za mną.

Pieśń 7

Hirmos: Dawno temu złotemu posągowi, perskiemu bożkowi dzieci nie
pokłoniły się, śpiewając trzej w środku pieca: Ojców Boże,
błogosławiony jesteś.

Twoimi cierpieniami powstrzymałeś nasze cierpienia, Przyjacielu
człowieka, i teraz do życia niecierpiętliwego przywiodłeś tych,
którzy kłaniają się pobożnie Twoim czcigodnym cierpieniom, Boże
wszystkich.

Gdy stworzenie ujrzało Ciebie krzyżowanym, Chryste, zmieniło się i
zadrżało, ziemia zatrzęsła się, rozpadły się kamienie i
światło słońca skryło swój bieg.

Męczennikom: Poddając się prawom Chrystusowym odrzuciliście
obietnice nieprawych, męczennicy, i pośród sądu cierpiąc
chwalebnie zostaliście ukoronowani.

Męczennikom: Nie zostaliście spaleni przez ogień, zdobywszy
gorętsze od ognia obietnice, cierpiętnicy Pańscy noszący korony,
wołając: Boże, błogosławiony jesteś.

Teotokion: Stałaś widząc Chrystusa podniesionego na krzyżu,
którego zrodziłaś, Przeczysta, i wołałaś: Nie okaż mnie
bezdzietną, którą zachowałeś czystą także po zrodzeniu.

Inny kanon.

Hirmos: Troje dzieci w piecu przedstawiało Trójcę, zdeptało
ogniste płomienie i śpiewając wołało: Błogosławiony jesteś,
Panie Boże ojców naszych.

Czyny nie dają mi zbawienia, Władczyni, grzechy dodaję bowiem do
grzechów i zło do zła, jednak Twoją modlitwą, Czysta, ulituj się
i zbaw nas (dwa razy).

Sąd przy drzwiach, Trybunał gotowy, przygotuj się pokorna duszo i
zawołaj: Gdy będziesz sądził, Słowo, nie osądź mnie, dla
modlitw Twojej Rodzicielki.

Ogrom owoców grzechu uśmiercił moją duszę, którą przynosząc
niepłodną, wołam do Ciebie: Okaż płodną, która Twoim Owocem
zniszczyłaś zniszczenie.

Pieśń 8

Hirmos: Piec babiloński nie spalił dzieci, ani też ogień Bóstwa
nie zniszczył Dziewicy, przeto wraz z dziećmi zawołajmy, wierni:
Błogosławcie Pana dzieła Pańskie.

Gdy zostałeś ukrzyżowany na nowo został otwarty raj i obracający
się przeciwko nam oręż wycofał się, zawstydzając się włóczni
przebijającej święty Twój bok, Chryste wielce miłosierny.

Włócznią zranił Ciebie wróg i padł, a upadły Adam wraca do
życia, wołając do Ciebie, dobrowolnie zabijanego, Chryste:
Błogosławiąc sławię Ciebie, Boże mój, wielce miłosierny.

Męczennikom: Świat oświeca się waszymi walkami i wspaniałym
działaniem, cierpiętnicy, i niezliczonymi cudami, wybawia się z
ciemności chorób, z wiarą wołając: Błogosławcie Pana dzieła
Pańskie.

Męczennikom: Jako pośmiewisko widziany był leżący pod nogami
waszymi, święci, który przedtem chwalił się, że jest burzycielem
ziemi i morza, a Chrystus życiodajną prawicą ozdabia
niewiędnącymi wieńcami was, zawsze słabych.

Teotokion: W czasie zrodziłaś czas przewyższającego, Przeczysta,
rozwiązującego dawne więzy Adama pierwszego stworzonego więzami
swoimi i wiążąc go więzami swojej słodkiej miłości.

Inny kanon.

Hirmos: Materialnego ognia płomień niematerialnym wiążąc ogniem
Boga widzący młodzieńcy śpiewali: Błogosławcie wszystkie dzieła
Pańskie, Pana.

Cała dobra i bliska Króla wszystkich byłaś, Bogurodzico, napełnij
mnie dobrymi czynami, żyjącego w złu, który całe życie
spędziłem w lenistwie, abym sławił Ciebie na wszystkie wieki.

Z brzucha wieloryba dawno temu chwalebnie wybawiłeś proroka Bożego,
Słowo, tak i wybaw moją duszę, ginącą w głębi pokus, mającą
jednak modlącą się do Ciebie, Zbawco, Dziewicę, która zrodziła
Ciebie nieznając małżeństwa.

W czerwoną szatę przyobleczonego znalazła mnie Bogurodzica
czyniącego zło, przeto pozbawiłem się jej, ale Ty ubierz mnie w
Boże szaty przez pokutę, dla Twoich modlitw, Bogurodzico.

Także Pieśń Bogurodzicy: Uwielbia dusza moja Pana.

Pieśń 9

Hirmos: Krzewem i ogniem okazana na Synaju Dawcy Zakonu Mojżeszowi
poczęłaś w łonie Boży ogień bez spalenia, najjaśniejszą i
niegasnącą Świecę, przeto prawdziwą Bogurodzicę w pieśniach
czcząc uwielbiamy.

Aby odnaleźć drachmę, którą zgubiłem, Chryste, wstąpiłeś na
krzyż Twoim ciałem, Dobry, i uczyniłeś mnie wspólnikiem radości
Twoich wyższych mocy, Dawco życia, z którymi śpiewając Tobie jako
łaskawcy w pieśniach Ciebie uwielbiamy.

Chryste, który wyciągnąłeś Twoje ręce na krzyżu, moje
osłabione poprzednio wieloma żądzami ręce umocniłeś Twoją
mocą, a także kolana osłanione biegiem wzmocniłeś, przeto
wielbimy Ciebie.

Męczennikom: Spalani płomieniem i dręczeni niezliczonymi ranami,
znaleźli Ciebie, Chryste, jako rosę ochłody Twoi mężni i cudowni
cierpiętnicy, przeto weseląc się szli Twoją drogą i nieustannie
uwielbiają Ciebie w pieśniach.

Męczennikom: Mnóstwo cierpiętników, chór świętych błaga
Ciebie, Chryste, za zgromadzeniem ludzi bardzo zasmucającym mnóstwo
Twego miłosierdzia, Szczodry, oczyść mnóstwo naszych nieprawości
jako Przyjaciel człowieka.

Teotokion: Nosząc postać ludzi zrodziłaś Światłość Ojca,
Dziewico, którego widoku podniesionego na krzyżu słońce nie mogło
znieść, omroczyło się i zmniejszył się mrok czci bożków,
przeto z Nim wielbimy Ciebie.

Inny kanon.

Hirmos: W cieniu Prawa i w Piśmie widzimy, wierni, obraz: Wszelkie
niemowlę płci męskiej otwierające łono jest święte Boga, przeto
uwielbiamy pierworodne Słowo Ojca niemającego początku,
pierworodnego Syna Matki nieznającej męża.

Zepsutego rozumem, zepsutego duszą i w sumieniu, skalanego złem i
pozbawionego wszelkich dóbr, Dziewico niezniszczalna, nieskalana, nie
pogardzaj mną, ale upiększ czynami pobożności.

Napełniłem się złem, napełniłem się zamysłami wyobcowującymi
mnie od Ciebie, Przyjaciela człowieka, przeto jęczę i wołam:
Przyjmij mnie, kajającego się, i nie odrzucaj mnie dla modlitw
Twojej Rodzicielki, łaskawco wielce miłosierny.

Obym został wybawiony Twoimi modlitwami, nieskalana Dziewico, z
wszelkiego gniewu, śmiercionośnych żądz, okrutnej gehenny i ognia,
od niesprawiedliwych ludzi, od przewrotnych ludzi, który przybiegam
pod Twoją opiekę i przyzywam Ciebie na pomoc.

Jako Matka Boża módl się do zrodzonego z Ciebie Pana Boga i Króla,
aby wybawił Twego sługę z wszelkiej kary i złych zwyczajów,
Czysta, mającego w Tobie nadzieję już z łona mej matki,
Władczyni.

Także: Zaprawdę godne to jest, i ciąg dalszy.

Na stichownie stichery, ton 3:

Zawiścią słodyczy zostałem wygnany, upadłem okropnym upadkiem,
ale nie pogardziłeś mną, Władco, przyjąwszy ze względu na mnie
to, co jest moje, zbawiasz mnie krzyżowany i wprowadzasz do chwały,
Wybawicielu mój, chwała Tobie.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Na kształt krzyża Mojżesz na górze rozpostarł ręce i
zwyciężył Ameleka, Ty zaś, Zbawco, dłonie rozpostarłszy na
czcigodnym krzyżu objąłeś mnie, wybawiając z niewoli wroga,
dałeś mi znak życia, abym uciekał przed łukiem moich
przeciwników, przeto kłaniam się, Słowo, Twemu czcigodnemu
krzyżowi.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Jako światła jaśniejące w świecie także po
śmierci, święci męczennicy, bój dobry stoczyliście, przeto
mając odwagę módlcie się do Chrystusa, aby zmiłował się nad
naszymi duszami.

Chwała, i teraz. Stauroteotokion: Widząc Ciebie wiszącym na
drzewie, Chryste mój najłaskawszy, Nieskalana płacząc
macierzyńsko wołała: Synu mój najukochańszy, jakże zgromadzenie
nieprawych skazało Ciebie na drzewo?

W środę na Liturgii Błogosławieństwa. Ton 3:

Stichos: Błogosławieni czyniący pokój, albowiem oni synami Bożymi
będą nazwani.

Praojca Adama, który odrzucił Twoje przykazanie, Chryste,
wypędziłeś z raju, zaś łotra na krzyżu gorąco wyznającego
Ciebie umieściłeś w nim, wołającego: Wspomnij mnie, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Ukrzyżowany zostałeś ze względu na mnie i przebity został Twój
bok, Jezusie, wytaczając dla mnie dwa zbawcze źródła, przeto
zbawiłem się przez Twoją mękę, Chryste, wyśpiewuję i sławię
Twoją łaskawość, wspomnij mnie, śpiewającego, w Twoim
królestwie.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Zostałeś policzony z nieprawymi, Jezusie, który wziąłeś
nieprawości nas wszystkich, i zostałeś ukoronowany cierniem jako
Król wszystkich, ciernie grzechu Praojca Adama wyrywając z
korzeniami, Chryste, przeto z wiarą słąwimy teraz Twoje
cierpnienie.

Stichos: Radujcie się i weselcie, albowiem zapłata wasza obfita jest
w niebiosach.

Mężni cierpiętnicy, którzy naśladowali cierpienia Chrystusa,
chwalebni męczennicy, wraże oszustwo zniszczyliście mocą Bożą,
otrzymaliście chwałę niebieską i modlicie się za nami wszystkimi.

Chwała. Jedności trójhipostatyczna i nierozdzielna, Trójco
wszystko tworząca, jedna istoto i mocy, zachowaj Twoich śpiewaków
od wszelkich wrogich szkód i uczyń godnymi Twego królestwa tych,
którzy żyją w świętości.

I teraz. Widząc na krzyżu Tego, który wcielił się w Twoje
czcigodne łono, płacząc wzywała Bogurodzica Dziewica: To tak,
Dziecię, złe zgromadzenie odpłaciło Tobie, zabijając Ciebie,
Życie wszystkich wiernych i Zmartwychwstanie.

