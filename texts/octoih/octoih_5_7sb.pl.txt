W PIĄTEK WIECZOREM,

do: Panie, wołam do Ciebie, dodajemy stichery ku czci męczenników,
hierarchów i ascetów, ton 5:

Prosomion: Raduj się.

Stichos: Jeżeli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Płomień okropnej bezbożności cierpiętnicy wygasili strumieniami
krwi swojej, światłość pobożności wszystkim w świecie zapalili
męczennicy, bożków zaś fałszywych i ich złą woń oraz chramy do
końca popalili, zapaliwszy będącym na ziemi Światłość
najczystszą, którą oświecenie ciemności unikamy bezbożnictwa i
oszustwa bożków, Chrystusowi kłaniając się, dającemu światu
wielkie miłosierdzie.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

Słowo heretyków złych i zamysły członków zniszczyli rycerze Ojca
niemającego początku, Syna współniemającego początku i
Świętego Ducha w Trzech Osobach jedynego Bóstwa, pobożnie
nauczając wiernych i umacniając głoszenie prawosławia, przeto
błogosławieni jesteście, pasterze uświęceni, albowiem na
pastwiskach życiodajnych Chrystusową owczarnię paśliście, za
Niego wszystkie męki i ataki rozliczne przecierpieliście.

Stichos: Od straży porannej do nocy, od straży porannej niech Izrael
ma nadzieję w Panu.

Żądze cielesne do końca podeptał walczący chór ascetów,
Władcę cnotami uczciwszy, przez co wszystkie zasadzki biesowskie
zwyciężyli mężnie i stali się rozmówcami aniołów żyjąc jak
bezcieleśni, z którymi teraz współradują się w mieszkaniach
niebieskich, świetliście żyjąc i przed Chrystusem stoją prosząc
Go o danie duszom naszym wielkiego miłosierdzia.

Inne stichery ku czci męczenników, ton ten sam:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Tarczą wiary uzbroiwszy się i obrazem krzyża siebie umocniwszy, ku
mękom odważnie pospieszyli i diabła pychę oraz oszustwo zrzucili
święci Twoi, Panie, ich modlitwami jako wszechmocny Bóg pokój
ześlij światu i duszom naszym wielkie miłosierdzie.

Stichos: Chwalcie Pana wszystkie narody, wysławiajcie Go wszyscy
ludzie.

Powtarzamy powyższą sticherę: Tarczą wiary.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Odrzuciwszy wszystko, co ziemskie, i na męki odważnie idąc,
błogosławionej nadziei nie zawiedliście, lecz staliście się
dziedzicami niebieskiego królestwa, chwalebni męczennicy, mając
odwagę przed Przyjacielem człowieka, Bogiem, wyproście światu
pokój i duszom naszym wielkie miłosierdzie.

Chwała, i teraz. Teotokion: Obraz Oblubienicy dziewiczej zapisano
niegdyś w Morzu Czerwonym, tam bowiem Mojżesz rozdzielił wody, tu
zaś Gabriel jest sługą cudu. Wtedy po głębi wędrował suchy
Izrael, teraz zaś Chrystusa bez nasienia rodzi Dziewica. Morze po
przejściu Izraela pozostało nieprzebyte, Nieskalana po urodzeniu
Emanuela pozostała nienaruszona. Będący i zawsze będący Boże,
który objawiłeś się jako człowiek, zmiłuj się nad nami.

Także: Pogodna Światłości. Prokimenon dnia. Następnie: Pozwól,
Panie, w wieczór ten.

Na stichownie stichery, ton 5:

Módlcie się za nami, święci męczennicy, abyśmy zostali wybawieni
z nieprawości naszych, wam bowiem dano łaskę modlenia się za nami.

Nienasyconą miłością duszy Chrystusa nie wyrzekliście się,
święci męczennicy, którzy rozliczne rany mąk przecierpieliście,
zrzuciliście zuchwalstwo prześladowców, niezachwianą i
nienaruszoną wiarę zachowawszy na niebiosa odeszliście, przeto
odwagę mając przed Bogiem, proście o danie nam wielkiego
miłosierdzia.

Za zmarłych: Wspomniałem proroka mówiącego: „Jestem ziemią i
popiołem” i znowu popatrzyłem po grobach, i widziałem kości
obnażone, i rzekłem: Któż jest królem lub rycerzem, bogatym lub
ubogim, sprawiedliwym lub grzesznikiem? Daj przeto ze sprawiedliwymi
odpoczynek sługom Twoim jako Przyjaciel człowieka.

Chwała, i teraz. Teotokion: Otoczona radością, oręduj Twoimi
modlitwami i wyproś dla dusz naszych mnóstwo zmiłowań oraz
oczyszczenie licznych grzechów.

Także: Teraz pozwalasz odejść. Trisagion. Po: Ojcze nasz, troparion
i rozesłanie.

W PIĄTEK NA POWIECZERZU,

Kanon modlitewny do Najświętszej Bogurodzicy. Ton 5.

Pieśń 1

Hirmos: Konia i jeźdźca w Morzu Czerwonym Chrystus zatopił krusząc
wojska prawicą mężną i Izrael ratując, który śpiewa pieśń
zwycięstwa.

Wszystkie pokolenia ludzkie sławią Ciebie, jak dawno temu proroczo
powiedziałeś, Dziewico, przeto i mnie przyjmij śpiewającego Tobie,
Władczyni, oświeć i naucz.

Stępiłaś oścień śmierci i grzech świata, Dziewico, rodząc
prawdziwe Życie, przez które szybko stęp żądz moich ostre
strzały, Władczyni.

Chwała. Jedyna upiększona dziewiczym złotogłowiem i od wieku
objawiona, figową szatę Adama Ty rozerwałaś, przeto teraz
przyoblecz mnie w szatę cnoty modlitwami Twoimi.

I teraz. Bogactwo i Bożą chwałę zdobyły liczne córy dawno temu,
ale Ty bez porównania wszystkie przewyższyłaś, Władczyni, przeto
teraz wzbogać mnie niebieskimi i Bożymi łaskami.

Pieśń 3

Hirmos: Ten, który na nicości ziemię zawiesił rozkazem swoim i
zawiesił ją w sposób niepodlegający poruszeniu, na niewzruszonej,
Chryste, opoce przykazań Twoich, Kościół Twój umocnij, jedyny
błogosławiony i Przyjacielu człowieka.

Głębia i wysokość w Tobie poznawane są, Dziewico przeczysta,
Bożej Mądrości niedoścignionej z Twego łona zrodzonej, której
głębią serce moje wybaw z mędrkowania węża.

Ty, który ptaki i gady z wody stworzyłeś słowem, wcześniej
nieistniejące, Ty, Chryste, w łonie czystej Dziewicy utkałeś
przedziwną szatę Twego Bożego wcielenia.

Chwała. Ty jedyna okazałaś się oczyszczeniem natury, Przeczysta, w
której ogień Boży niespalając zamieszkał, oczyściwszy naturę,
Ty przeto grzechów i żądz moich skalanie oczyść i Twoimi
modlitwami oczyść mnie.

I teraz. Ciebie znając jako Kielich nowy winograd rodzącą,
napajający wiernych na odpuszczenie grzechów, proszę, abyś
wylaniem Bożej wody napoiła serce moje.

Pieśń 4

Hirmos: Poznając Twoje Boże uniżenie, Chryste, Habakuk proroczo
wołał z lękiem do Ciebie: Przyszedłeś na zbawienie ludu Twego,
zbawić Twoich pomazańców.

Ty okazałaś się nieoraną bruzdą, wydającą niezasiany Boży
kłos, którym mnie zgłodniałego nakarm Bożymi darami i łaską.

Mnie śmiertelnie chorego i ogarniętego ogniem duchowych żądz,
Władczyni, modlitw Twoją wodą napoiwszy, szybko uzdrów.

Chwała. Jako Boży ogród uduchowiony, którego rzeki duchowe weselą
spragnionych, modlitw Twoich kolumną duszy mojej świątynię
umocnij.

I teraz. Znając Ciebie jako kapiącą prawdę, modlę się,
przeczysta Władczyni, ze wszystkich krzywdzących mnie szybko wybaw
sługę Twego.

Pieśń 5

Hirmos: Do Ciebie, który odziewasz się światłością jak szatą,
wcześnie rano wołam: Omroczoną duszę moją oświeć, Chryste, jako
jedyny Łaskawy.

Poruszenie i fale grzechu żądz moich wycisz do końca, Dziewico
Władczyni, która zrodziłaś przyczyną niecierpiętliwości.

Okazałaś się płatem sukna Chrystusa, we wspaniałą szatę Bożych
cnót przyoblecz, Czysta, obnażoną duszę moją.

Chwała. Oczyszczenie mi daruj grzechów Twoimi modlitwami, czysta
Dziewico, która oczyszczenie Boże nam zrodziłaś, Chrystusa Pana.

I teraz. Strupy, rany i wrzody grzechów zniszcz modlitwami, Dziewico,
i moc słudze Twemu daj.

Pieśń 6

Hirmos: Władco Chryste, ukróć morze żądz, nienaturalną burzę
niszczącą duszę, i ze zniszczenia wyprowadź mnie jako Łaskawy.

Ty, która Światłość zrodziłaś światła czyniącą, duszę
moją oświeć i wybaw z omroczenia żądz, Najjaśniejsza.

Syna Twego, który dawno temu osłodził wody Merry, błagaj,
Bogurodzico, aby szybko wybawił mnie z okropnych żądz i goryczy.

Chwała. Potok żądz burzy duszy mojej, Przeczysta, wysusz modlitwami
Twoimi i zniszcz złe zamysły.

I teraz. Chrystus wybawić ludzi przyszedł z Syjonu, z łona Twego,
Władczyni nieskalana, przez którego i mnie wybaw z pokus i smutków.

Także: Panie, zmiłuj się, trzy razy. Chwała, i teraz.

Katyzma poetycka, ton 5:

Dlaczego zniechęcona jesteś duszo pełna żądz, zapomniałaś o
Bogu Twoim miłującym Ciebie i nakazy Jego znieważywszy w
nierządzie życie kończysz szaleńczo? Odstąp więc od zła i do
Bogurodzicy zawołaj: Ulituj się nad zrozpaczoną duszą moją.

Pieśń 7

Hirmos: Wywyższany ojców Pan płomień wygasił, młodzieńców
rosą zrosił, zgodnie śpiewających: Boże, błogosławiony jesteś.

Lękają się i drżą przed przyzywaniem Ciebie pułki biesów,
Przeczysta, od których wybawiając mnie zbaw i zachowaj, okrywając
przed wszelką szkodą.

Niewypowiedziana jest chwała Twoja, Dziewico, zrodziłaś bowiem Pana
Chwały, przeto Twoimi modlitwami uczyń mnie godnym chwały Syna
Twego i Boga mego.

Chwała. Przychyl się do modlitw sługi Twego, Władczyni, i szybko
wybaw mnie z kłopotów i smutków oraz wszelkich pokus widzialnych i
niewidzialnych.

I teraz. Całego mnie żądzami wstydliwymi skalanego i zbrukanego
obmyj czystością, Przeczysta, i oświeć okropieniem modlitw Twoich,
Dziewico.

Pieśń 8

Hirmos: Tobie, Stwórco wszystkich, młodzieńcy w piecu uczyniwszy
chór, śpiewali: Wszystkie dzieła Panu śpiewajcie i wywyższajcie
na wszystkie wieki.

Woda niepłodna żądz duszy mojej łono niepłodnym uczyniła i
wysuszyła, skrop mnie Bożą rosą, lekki obłoku, abym zrodził
owoce pokusy.

Fale zmysłów żądzy i burzę wycisz Twoimi modlitwami, Przeczysta,
skieruj mnie ku prądowi beznamiętności, abym Ciebie sławił
gorąco na wszystkie wieki.

Chwała. Brama duchowa i zamknięta, przez którą jedynie przejdzie
Bóg, zamknij i zakluczy drzwi moich żądz, otwierając mi bramy
nadziei.

I teraz. Zabierz ode mnie czas grzechów, Matko Dziewico, która
jedyna Baranka Bożego i Słowo, biorącego całego świata cały
grzech zrodziłaś niewypowiedzianie.

Pieśń 9

Hirmos: Izajaszu, wesel się, oto Dziewica poczęła w łonie i rodzi
Syna Emanuela, Boga i Człowieka, Wschód jest imię Jego. Jego
wywyższając, Dziewicę uwielbiamy.

Skalałem jako człowiek duszę swoją grzechami licznymi i żądzami
cielesnymi zbrukałem, teraz modlę się do Ciebie gorliwie i wzruszam
się głęboko: Oczyść mnie, Czysta, Twoimi modlitwami z wszelkiego
zła.

Miłośnika miłosierdzia zrodziłaś, szczodrobliwego Przyjaciela
człowieka Boga, jedynego dobrego, wielce cierpliwego i łaskawego,
którego okaż mi łaskawym, Czysta, Twoimi modlitwami i daj
odpuszczenie grzechów.

Chwała. Ogarniętego snem zniechęcenia i w rozkoszach śpiącego,
Władczyni, sługę Twego podnieś ku czynieniu cnót, nieustannymi
Twoimi macierzyńskimi modlitwami.

I teraz. Błogosławiąc błogosławię Ciebie, Przeczysta, i wielbię
gorąco, pobłogosław mnie, Twego śpiewaka, i wybaw z wszelkich
kłopotów oraz smutków, zachowaj niezwyciężonego Twoimi dłońmi.

Także: Zaprawdę godne to jest, i pokłon. Trisagion. Po: Ojcze nasz,
tropariony, ciąg dalszy jak zwykle i rozesłanie.

W SOBOTĘ RANO,

po pierwszej recytacji Psałterza katyzmy poetyckie ku czci
męczenników, ton 5:

Jaśnieje dzisiaj cierpiętników pamięć, ma bowiem zorzę z
niebios, chór anielski tryumfuje i rodzaj ludzki współraduje się,
przeto modlę się do Pana o zmiłowanie się nad duszami naszymi.

Stichos: Przedziwny jest Bóg w świętych swoich, Bóg Izraela.

Cuda świętych Twoich męczenników jako mur nie do zdobycia dałeś
nam, Chryste Boże, ich modlitwami wierny lud Twój umocnij jako
jedyny dobry i Przyjaciel człowieka.

Chwała, i teraz. Teotokion: Raduj się, bramo Pańska nieprzebyta,
raduj się murze obronny i opieko przybiegających do Ciebie. Raduj
się, przystani miotanych burzą i oblubienico dziewicza, któraś
zrodziła w ciele Stwórcę Twego i Boga. Nie ustawaj w modlitwach za
śpiewającymi Tobie i kłaniającymi się Twemu zrodzeniu.

Po drugiej recytacji Psałterza katyzmy poetyckie ku czci
męczenników, ton 5:

Panie, kielicha cierpień Twoich pozazdrościli cierpiętnicy,
porzucili piękno życia i będąc wspólnikami aniołów, ich
modlitwami daj duszom naszym pokój, Chryste, i wielkie miłosierdzie.

Stichos: Przedziwny Bóg w świętych swoich, Bóg Izraela.

Odwagą świętych męczenników niebieskie moce zadziwiły się, jak
w ciele śmiertelnym dobrze walczyli i bezcielesnego wroga mocą
krzyża niewidzialnie zwyciężyli oraz modlą się do Pana o
zmiłowanie się nad duszami naszymi.

Stichos: Błogosławieni, których wybrałeś i przyjąłeś, Panie,
pamięć o nich z pokolenia na pokolenie.

Także katyzma poetycka za zmarłych: Daj odpoczynek ze sprawiedliwymi
sługom Twoim i umieść ich w przybytkach Twoich, jak jest napisane,
odrzucając jako Dobry wszystkie ich grzechy dobrowolne i mimowolne,
świadome i nieświadome, Przyjacielu człowieka.

Chwała, i teraz. Teotokion: Chryste Boże, który z Dziewicy
zajaśniałeś światu, i przez Nią uczyniłeś nas synami
światłości, zmiłuj się nad nami.

Kanon do świętych męczenników, hierarchów, ascetów i za
zmarłych,

mający akrostych: Twoim, Chryste, sługom te pieśni przynoszę.
Poemat Józefa. Ton 5.

Pieśń 1

Hirmos: Ziemię, nad którą nigdy nie wzeszło i nie widziało
słońce, otchłań, której obnażonej nie widziało ogromne niebo,
Izrael przeszedł sucho, Panie, i zaprowadziłeś go na górę
świętą Twoją, sławiącego i śpiewającego zwycięską pieśń.

Męczennikom: Ciała wydając okrutnym Sędziom, znieśliście rany
nie do wytrzymania, mężni cierpiętnicy, oczekując na przyjęcie
nagrody z wysoka i wprowadził was Chrystus do wiecznych przybytków,
radujących się i śpiewających zwycięską pieśń.

Hierarchom: Asceci czcigodni, sprawiedliwi i hierarchowie
błogosławieni, spełniwszy nakazy Boże, pasący ludzi i dobrze
kierujący ku wodzie poznania, potok słodyczy godnie przyjąwszy,
toczycie łask uleczeń rzeki.

Skieruj mnie, Panie, ku przystani życia, dla modlitw proroków
chwalebnych, mądrych hierarchów i świętych niewiast mężnie
cierpiących, które wroga postem zdeptały mężnym rozumem, Bożą
Twoją łaską objawionym na ziemi.

Chwała. Za zmarłych: Ciebie błagamy, łaskawego Boga, daj
odpoczynek na łonie Abrahama sługom Twoim, Chryste, których do
siebie zabrałeś z życiowych smutków i uczyń ich godnymi
Światłości, odrzucając ich grzechy jako Dobry.

I teraz. Raduj się – wołamy do Ciebie – która zrodziłaś
Radość przez wszystkich opiewana, oświeć nasze umysły i dusze,
skieruj wszystkich ku ścieżkom poznania, dając wszystkim
oczyszczenie grzechów, módl się jedyna Oblubienico Boża do Syna
Twego i Boga.

Inny kanon za zmarłych,

który ma akrostych: Teofana piąty nad zmarłymi kanon. Ton 5.

Pieśń 1

Hirmos: Zbawicielowi Bogu, który w morzu kierował ludem z suchymi
nogami i faraona z całym wojskiem zatopił, Jemu jedynemu śpiewajmy,
albowiem się wysławił.

Stichos: Przedziwny Bóg w świętych swoich, Bóg Izraela.

Bożą miłością cierpiętnicy Chrystusowi zdeptali pychę oprawców
i dla zmarłych w wierze proszą modlitewnie o odpuszczenie grzechów
i odpoczynek.

Stichos: Daj, Panie, odpoczynek duszom sług Twoich.

W świętych przybytkach, w mieszkaniach Twoich, Chryste, daj
mieszkanie zmarłym, który za nich najczystszą krew Twoją
przelałeś, Władco.

Chwała. Mądrość Boża, która nosi cała zastęp Rodziciela,
których przyjąłeś, Szczodry, sam daj odpoczynek, dając im
wieczną szczęśliwość.

I teraz. Świetlisty cieniu, złocista arko, która okazałaś Boże
Słowo wcielone ze względu na nas, aby zniszczyło moc śmierci,
Nieskalana.

Pieśń 3

Hirmos: Serce moje targane falami życiowymi umocnij, Panie, kierując
ku spokojnej przystani jako Bóg.

Męczennicy rózgami bici bezlitośnie po ciele i mieczami ścinani,
chwalebni rycerze, umacniani byli nadzieją wiecznego piękna.

Szatę hierarchy oświeciliście cnotami rozlicznymi, pasąc
Chrystusową owczarnię na pastwiskach życiowych.

Ciało umartwiając wstrzemięźliwością, asceci, staliście się
uczestnikami życia Bożego, ich świętymi modlitwami, Chryste, wybaw
nas z nieszczęść.

Chwała. Zmarłym daj odpoczynek, Przyjacielu człowieka, a noszone
przez nich więzy grzechu odpuść jako Dobry.

I teraz. Widząc Ciebie, Błogosławioną między niewiastami, chór
niewiast, które ucierpiały, został przyprowadzony do Twego Syna,
Dziewico.

Inny kanon.

Hirmos: Umocnij nas, Zbawco, Twoją mocą i podnieś róg Twego
Kościoła, prawowiernie sławiącego Ciebie.

Mężnie walczyli cierpiętnicy, przeciwstawiając się oprawcom i
modlą się do Chrystusa za zmarłych.

Wychowanych w Twoich prawach, którzy zmarli, Najłaskawszy, przyjmij
w świetlistych Twoich przybytkach i daj odpoczynek.

Chwała. Miłosierny jedyny Boże, których wybrałeś uczyń godnymi
światłości świętych, odrzucając ich grzechy.

I teraz. Opiewamy Twoje zrodzenie, Czysta, przez które wyzwoliliśmy
się z pierwszego osądzenia, klątwy i śmierci.

Pieśń 4

Hirmos: Usłyszałem wieść od Ciebie, Panie, i uląkłem się,
poznałem Opatrzność Twoją i wysławiłem Ciebie, jedyny
Przyjacielu człowieka.

Mocą Twoją, Panie, cierpiętnicy wrażą moc zdeptali i moc wasza
jest wielkim umocnieniem wiernych.

Wszyscy asceci radują się radością i kapłani Boży przyodziewają
się w sprawiedliwość jak w szatę.

Zaśpiewajmy wszyscy głoszącym Boga prorokom i uczcijmy chór
niewiast, które dobrze zakończyły bieg.

Chwała. Skierowanym do przystani Twego królestwa, Władco, daj
odpoczynek tym, których zabrałeś z trosk i burz obecnego życia.

I teraz. Przedwieczny jest teraz w czasie z Ciebie, Dziewico, módl
się do Niego, aby rozwiązał wszystkie grzechy duszy mojej,
popełnione w czasie.

Inny kanon.

Hirmos: Usłyszałem z grobu Twoje wezwanie, Panie, i wysławiłem
Twoją niezwyciężoną moc.

Jako współbędącego z Ojcem pobożnie wyznawali Ciebie męczennicy,
Chryste, zostali zabici i wołają do Ciebie: Wybaw sługi Twoje,
które przyjąłeś.

Ty, który wśród martwych byłeś jedyny wolny, Chryste, i dajesz
martwym życie wieczne, odpoczynek daj teraz zmarłym sługom Twoim.

Chwała. Ty, który przyszedłeś zbawić zbłąkanych, Chryste,
uczyń godnymi rajskiej radości tych, których zabrałeś w wierze,
usprawiedliwiwszy łaską.

I teraz. Ocieni Ciebie moc Najwyższego, Dziewico, w Tobie raj uczyni
życia, drzewo mający pośrodku, Orędownika i Pana.

Pieśń 5

Hirmos: Nieszczęsną duszę moją, w nocy walczącą z ciemnością
żądz, uprzedzając ulituj się i rozpal duchowe Słońce, za dnia
świecące gwiazdy we mnie, aby oddzielić noc od światłości.

Uzdrowienia toczą chorym kości męczenników, nie zostały bowiem
skruszone przez zło i nasze odnawiają skruszenia, wszystkie kości
złe tocząc jako proch.

Zachowując prawa Twoje biskupi paśli ludzi i kierowali ich ku życiu
przyszłemu, Szczodry, asceci zaś umartwili mękę żądz doskonałym
umysłem.

Niech uczczeni zostaną prorocy, a z nimi wszyscy sprawiedliwi w
wierze i niech wysławieni zostaną święcie żyjący oraz mękami na
ziemi oświecone Boże niewiasty jako służebnice Chrystusowe.

Chwała. Tych, których z ziemi przyjąłeś, w niebieskich umieść
przybytkach wierne sługi Twoje, z wielkiej Twojej łaskawości
odrzucając ich grzechy, Chryste, który wcieliłeś się ze względu
na nas ludzi.

I teraz. Śpiewacy Twoi, Dziewico, przez którą Bóg objawił się
będącym na ziemi stawszy się człowiekiem, wołają: Raduj się,
ziemio upodobana przez Boga, rodząca kłos tajemnicy, karmiący
wszystko, co oddycha.

Inny kanon.

Hirmos: Od poranka wołamy do Ciebie, Panie: Zbaw nas, Ty bowiem
jesteś Bogiem naszym, poza Tobą innego nie znamy.

Przyjąwszy modlitwy męczenników, Panie, dusze zmarłych policz z
wybranymi.

Przepowiedziałeś, że nie ujrzy śmierci wierzący w Ciebie, przeto
daj, Władco, zmarłym odpoczynek.

Chwała. Pięknu domu Twego, Panie, uczyń godnymi Twoje sługi i
słodyczy pokarmu.

I teraz. Słowo współbędące z Ojcem, wcielone w Dziewicę,
śmiercią uśmierciło śmierć.

Pieśń 6

Hirmos: Jak proroka wybawiłeś ze zwierza, Panie, i mnie z głębi
nieopanowanych żądz wyprowadź, modlę się, abym zdążał do
świątyni Twojej świętej.

Boży męczennicy wydali ciała na rany w ręce oprawców, weseląc
się duszą, Boże bowiem zaiste widzieli wieczne wesele i Bożą
odpłatę.

Chwałą mądrych biskupów i ascetów Ty jesteś, Chryste, ich
modlitwami ulituj się nad Twoim ludem, który nabyłeś swoją krwią
jako Przyjaciel człowieka.

Przez Ciebie, Panie, oświeceni zostali prorocy i jasno ukazywali
dalekie czasy jako bliskie, niewiasty zaś mocą Twoją przez
cierpienia i post zniszczyły wraże panowanie.

Chwała. Zabranych od nas wiernych sług Twoich policz z chórami
wybranych, Dobry, daj im odpoczynek, Panie, wszystkie ich grzechy
odrzucając z miłosierdzia.

I teraz. Panie, który stworzyłeś na początku Ewę, wstąpiłeś w
łono Dziewicy, czyniąc nasze odnowienie przyoblokłeś się w
postać sługi będąc Władcą wszystkich.

Inny kanon.

Hirmos: Otoczyła mnie otchłań, grobem moim jest wieloryb, ja zaś
zawołałem do Ciebie, Przyjacielu człowieka, i zbawiła mnie prawica
Twoja, Panie.

Wojsko męczenników Twoich upodobniło się do wyższych mocy,
Chryste, i modli się do Ciebie, abyś dał zmarłym wieczną
radość, Przyjacielu człowieka.

W miejscach ochłody, w miejscach światłości świętych, w
miejscach ulgi, Chryste, jako Przyjaciel człowieka umieść sługi
Twoje, które przyjąłeś.

Chwała. Oczyść sługi Twoje i daj im przebaczenie grzechów,
Przyjacielu człowieka, uczyń godnymi życia niezniszczalnego i
błogosławionego dziedzictwa.

I teraz. Któż może słowem wypowiedzieć cud Twego poczęcia bez
nasienia, Nieskalana? Boga bowiem zrodziłaś, który przyszedł do
nas z miłosierdzia.

Pieśń 7

Hirmos: Modlitwa dzieci ogień wygasiła zraszając piec i głosząc
cud nie spaliła, ani nie poparzyła śpiewaków Boga ojców naszych.

Paleni ogniem okrutnych cierpień okazaliście najgorętszą miłość
do Pana, chwalebni męczennicy, ochładzającą was pobożnym
zamysłem.

Mądrością Ducha upiększeni zostali mądrzy i świetliście żyli
sprawując święte czynności łaski Ewangelii, i jako sługi Boże
sławimy was.

Umartwiwszy ciało rozlicznymi cierpieniami staliście się godnymi
życia przyszłego, czcigodni, módlcie się, abyśmy otrzymali
umartwienie żądz naszych.

Błogosławiony chór Bożych proroków i zgromadzenie niewiast w
poście żyjących, które cierpieniami zrzuciły wroga, niech będą
z wiarą pochwaleni.

Chwała. Zakosztowawszy śmierci Życie wszystkich, Słowo, teraz tym,
którzy porzucili życia marność skieruj ku Bożej Twej przystani,
odrzucając ich grzechy jako Dobry.

I teraz. My, którzy rozumem prawym czcimy Ciebie jako Bogurodzicę,
orędownictwem Twoim, Władczyni, niech zostaniemy wybawieni z
wiecznego ognia i ciemności oraz z niewidzialnych wrogów nas
atakujących.

Inny kanon.

Hirmos: Ty, który w piecu ognistym zbawiłeś sławiące Ciebie
dzieci, błogosławiony jesteś Boże ojców naszych.

Teraz pozwól niedostępną Światłością nasycić się zmarłym,
Zbawco, dla modlitw cierpiętników Twoich.

W Kościele pierworodnych policz, Chryste, zmarłych w wierze jako
Szczodry.

Chwała. Upiększonych szatami niezniszczalnymi Twoim sługom, którzy
odeszli do Ciebie, daj odpoczynek.

I teraz. Bieg śmiertelnej natury odmieniłaś, Przeczysta, bez
nasienia poczynając Życie, Nieskalana.

Pieśń 8

Hirmos: Aniołów tłum, ludzi zgromadzenie, Królowi i Stwórcy
kapłani śpiewajcie, błogosławcie lewici, ludzie wywyższajcie na
wszystkie wieki.

Przepłynąwszy otchłań udręk, cierpiętnicy sterowani przez Słowo
strumieniami krwi zatopili wszystkie pułki oszusta i żyją na wieki.

Mądrzy byli kapłani, święcie nad wodami prawosławia
wykarmiliście powierzone wam stado, zaiste słodyczy pięknymi
potokami rozkoszujecie się na wieki.

Okazaliście się światłami dla wiernych, czci spełnienie
wszelakich przyjąwszy ranami i raduje się z wami chór proroków i
sprawiedliwych, którzy dobrze czynili Chrystusowi na wieki.

Chwała. Oręż obracający się teraz pozwól, Władco, przejść bez
zakazu tym, którzy odeszli z życia, sługom Twoim, umieszczając ich
w raju jako jedyny Miłosierny.

I teraz. Jako bramę prowadzącą do Bożego wejścia, jako
wspaniałą do wchodzenia drabinę Boża, jako zbawiających się
bezbłędną Sterniczkę, otoczonej radością śpiewamy Dziewicy
Marii.

Inny kanon.

Hirmos: Z Ojca przed wiekami zrodzonemu Synowi i Bogu, a w czasach
ostatecznych wcielonemu w Dziewicę Marię, kapłani śpiewajcie,
ludzie wywyższajcie na wszystkie wieki.

Ty, który przyjąłeś wysiłki świętych męczenników, ze względu
na nich daj odpoczynek zmarłym w wierze Twojej, śpiewamy Tobie,
Zbawco, i wywyższamy na wszystkie wieki.

Jasnością nadprzyrodzonej Twojej Chwały zechciej jako łaskawy
oświecić tych, którzy od nas odeszli, Tobie Zbawco śpiewających i
wywyższających na wszystkie wieki.

Chwała. Z chórami świętych policz tych, których zabrałeś, i
policz na łonie Abrahama z Łazarzem, Tobie Zbawco śpiewających i
wywyższających na wszystkie wieki.

I teraz. Upiększona dobrocią czystości, Dziewico Matko, byłaś
mieszkaniem dobroczynnej wspaniałości, przeto Tobie śpiewamy i
wywyższamy na wszystkie wieki.

Także śpiewamy Pieśń Bogurodzicy: Uwielbia dusza moja, Pana.

Pieśń 9

Hirmos: Albowiem uczynił Tobie rzeczy wielkie Wszechmocny, Dawidowi
okazując Ciebie czystą po zrodzeniu jako rodzącą bez nasienia
swego Stwórcę, przeto Ciebie, Bogurodzico, uwielbiamy.

Święci hierarchowie pasterze, proroków świętych chór,
sprawiedliwych niezliczone mnóstwo, męczenników zgromadzenie
świętymi pieśniami niech będą uwielbieni, modlący się o
zbawienie dusz naszych.

Sprawiedliwie pościło mądre zgromadzenie, okazanymi cudami
zadziwiając, ich modlitwami przedziwny Panie okaż wszystkim
miłosierdzie Twoje.

Z kapłanami męczennikami, którzy dobrze ukończyli bieg, niewiast
niezliczone mnóstwo, które ucierpiało i pościło, miłością
niech będzie uwielbione z wiarą, przebywając z chórami aniołów.

Chwała. Świętych całe mnóstwo modli się do Ciebie, Słowo, abyś
z wielości miłosierdzia dał odpoczynek tym, którzy w wierze
odeszli z ziemi, odrzucając wszystkie ich grzechy, popełnione w
życiu.

I teraz. Liczne głupie grzechy uczyniłem, Dziewico, oczekuję męki,
z której mnie wybaw, do Ciebie przychodzącego i niezachwianym sercem
przyzywającego Bożej Twojej opieki.

Inny kanon.

Hirmos: Ciebie, która ponad zrozumienie i słowa jako Matka Boża w
czasie pozaczasowego niewypowiedzianie zrodziłaś, wierni,
jednomyślnie uwielbiamy.

Za święte cierpienia męczennicy przyjęli zapłatę, a teraz modlą
się, abyś darował grzechy tym, którzy z wiarą odeszli, Zbawco.

Śmierć przecierpiałeś jedyny Zbawco nieśmiertelny, który daj
zmarłym zmartwychwstanie i niezmierzoną Światłość jako łaskawy.

Chwała. Podniosłeś nas upadłych w śmierć i nauczyłeś mieć
nadzieję życia wiecznego, które pozwól otrzymać sługom Twoim,
Zbawco.

I teraz. Cień Zakonu przeminął ze zrodzeniem Twoim, prawda
zajaśniała, łaska dana została, Bogurodzico, przeto Ciebie
wielbimy.

Także: Zaprawdę godne to jest, i pokłon. Następnie ektenia,
fotagogikon i zwykłe psalmy.

Do psalmów pochwalnych dodajemy stichery męczennikom, ton 5:

Błogosławione wojsko niebieskiego Króla, chociaż bowiem ludźmi
byli cierpiętnicy, to jednak zdobyli godność aniołów, nie
troszcząc się o rzeczy cielesne i przez cierpienia stali się godni
czci bezcielesnych, przeto ich modlitwami, Panie, ześlij nam wielkie
miłosierdzie.

Cierpiętnicy Twoi, Panie, naśladowcy chórów anielskich, jak
bezcieleśni męki przecierpieli i jednomyślną mieli nadzieję
obiecanych dóbr słodyczy, ich modlitwami pokój daj światu Twemu,
Chryste Boże, i duszom naszym wielkie miłosierdzie.

Święci męczennicy na ziemi walczyli, mróz przecierpieli, ogniu
byli wydani, woda ich przyjęła, oto ich słowa: Przeszliśmy przez
ogień i wodę, i wyprowadzeni zostaliśmy ku spoczynkowi. Dla ich
modlitw, Chryste Boże, zmiłuj się nad nami.

W mękach radowali się święci, wołając: Jest to nasz handel z
Władcą, bowiem zamiast przemijających ran na ciałach zajaśnieje
nam świetlista szata zmartwychwstania, zamiast hańby korony, za
więzy ciemnicy otrzymamy raj, za osądzenie ze złodziejami życie a
aniołami, ich modlitwami, Panie, zbaw dusze nasze.

Ty stworzyłeś mnie, Panie, i położyłeś na mnie rękę Twoją, i
nakazując powiedziałeś do mnie: „Do ziemi powrócisz”. Skieruj
mnie na prawą drogę Twoją, przebaczając mi grzechy, daj mi ulgę i
zbaw mnie, modlę się, jako Przyjaciel człowieka.

Chwała, i teraz. Teotokion: Biada, nieszczęsna duszo! Cóż
odpowiesz Sędziemu w owej godzinie, gdy trony zostaną postawione na
Sądzie i Sędzia przyjdzie z niebios, zstąpiwszy z zastępami
anielskimi, gdy zasiądzie na Trybunie, aby wejść w spór ze
sługami niepotrzebnymi, podobnymi do mnie, cóż mam odpowiedzieć?
Cóż przynieść wtedy? Zaiste, skalałem rozum i ciało, przeto
przypadnę do Dziewicy, wołając nieustannie, aby dał mi grzechów
odpuszczenie.

Na stichownie stichery za zmarłych, ton 5:

Prosomion: Raduj się.

Światłością oblicza Twego, Chryste, oświeć zmarłych jako
szczodry, wprowadzając ich na miejsce pełne szczęśliwości, nad
wodami Twego czcigodnego i Bożego spokoju na upragnionym łonie
Abrahama Praojca, gdzie jaśnieje czysta Twoja Światłość i
rozlewają się źródła łask, gdzie radują się jasno weseląc
zgromadzenia wszystkich sprawiedliwych, a Ty z Twojej łaskawości
umieść tam sługi Twoje, dając im wielkie miłosierdzie.

Stichos 1: Błogosławieni, których wybrałeś i przyjąłeś, Panie.

Pozwól śpiewać zharmonizowanymi głosami, wysławiać Twoje
panowanie tym, którzy odeszli od rzeczy czasowych do Ciebie, Władcy
wszystkich i Boga naszego, dając oświecić się Twoim pięknem,
słodyczą i zakosztować oraz rozkoszować się Twoim wspaniałym
pokarmem, gdzie wokół tronu Twego śpiewają aniołowie i chóry
świętych radośnie stoją, z którymi Twoim sługom daj odpoczynek i
wielkie miłosierdzie.

Stichos 3: Dusze ich będą umieszczone w miejscu szczęśliwości.

Tam, gdzie chór proroków, apostołów i zastępy męczenników,
gdzie są wszyscy, którzy od wieku usprawiedliwieni zostali Twoją
zbawczą męką i krwią, którymi odkupiłeś zniewolonego
człowieka, tam jako Przyjaciel człowieka daj odpoczynek zmarłym w
wierze, przebaczając grzechy, jedyny bowiem na ziemi bezgrzeszny
żyłeś Święty zaiste, jedyny wolny pośród umarłych, przeto
Twoim sługom daj odpoczynek i wielkie miłosierdzie.

Chwała, i teraz. Teotokion: Nas zniewolonych prawem grzechu
wyzwoliłaś, Władczyni, poczynając w łonie Dawcę Prawa i Króla
Chrystusa, jedyna Dziewico Matko, który nas darmo usprawiedliwił
łaską i do którego módl się teraz jako Matka Boża, aby dusze
zmarłych zapisał w księdze życia, abyśmy przez Twoje
orędownictwo zostali zbawieni, Nieskalana, od Syna Twego pełne
miłości usprawiedliwienie otrzymali, Jemu kłaniając się,
dającemu światu wielkie miłosierdzie.

W sobotę na Liturgii Błogosławieństwa. Ton 5:

Stichos: Błogosławieni czyniący pokój, albowiem oni synami Bożymi
będą nazwani.

Łotr na krzyżu uwierzył w Ciebie jako Boga, Chryste, wyznał Ciebie
gorąco z serca wołając: Wspomnij mnie, Panie, w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Wroga będącego przyczyną zła zgubiliście zabici męczennicy i
weszliście na wyżyny nieba, ukoronowani Bożymi zwycięstwami
stoicie przed Królem wszystkich.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Światłością kapłaństwa oświecani hierarchowie wysławili się i
mnóstwo ascetów otrzymało żywot wieczny, przeto są wielbieni.

Stichos: Radujcie się i weselcie, albowiem zapłata wasza obfita jest
w niebiosach.

Z chórami wybranych w miejscu ochłody umieść tych, Władco,
których zabrałeś, Słowo, odrzucając ich grzechy popełnione na
ziemi.

Chwała. O Trójco czcigodna! Bądź ubłagana wysiłkami czcigodnych
hierarchów i męczenników, zmarłym w wierze zbawienie daj i wielkie
miłosierdzie.

I teraz. Ty, która przez wszystkich Nieogarnionego pomieściłaś,
otoczona przez Boga radością, i zrodziłaś w sposób nadprzyrodzony
i przewyższający słowa, ubłagaj Go, Władczyni, aby był
miłosierny dla wszystkich.

Koniec tonu piątego.


