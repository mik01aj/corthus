W PONIEDZIAŁEK WIECZOREM,

do: Panie, wołam do Ciebie, dodajemy stichery, ton 2:

Prosomion: Gdy z drzewa.

Stichos: Jeżeli będziesz pamiętać o nieprawościach, Panie, Panie
któż się ostoi? Ale u Ciebie jest oczyszczenie.

Jedyny bezgrzeszny Chryste, jedyny łagodny, jedyne źródło
łaskawości, zobacz mój ucisk, zobacz mój smutek, oczyść
wszystkie moje rany i miłosierdziem Twoim zbaw Twego sługę, daleko
odpędziwszy obłoki lenistwa, sławię Ciebie, mego najłaskawszego
Zbawcę.

Stichos: Dla imienia Twego cierpiałem Panie, cierpiała dusza moja
dla słowa Twego, dusza moja ma nadzieję w Panu.

Spójrz, o duszo moja pokorna! Zobacz Twoje czyny, jakie są skalane,
zobacz Twoją nagość, och, jaka to jedność! Masz bowiem zostać
odłączoną od Boga i aniołów, zostać skazaną na nieskończone
męki, czuwaj, powstań, pospiesz, zawołaj: Zgrzeszyłem, Zbawco, daj
mi przebaczenie i zbaw mnie.

Stichos: Od straży porannej do nocy, od straży porannej niech Izrael
ma nadzieję w Panu.

Okropnie skalałem ciało, zdeprawowałem duszę i serce zbrukanymi
myślami, wszystkie moje zmysły zraniłem, skalałem oczy, uszy
znieważyłem słowami, skalałem język i pełen jestem wstydu,
przeto przypadam do Ciebie i wołam, Władco Chryste: Zgrzeszyłem
przed Tobą, zgrzeszyłem, przebacz i zbaw mnie.

Inne stichery Poprzednikowi, ton 2:

Prosomion: Gdy z drzewa.

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Pospiesz się, wyrwij mnie z pokus sławny Poprzedniku Pana, błagam
Ciebie, napadają bowiem na mnie walczące ze mną okrutne demony,
szukające jak pochwycić duszę Twego sługi, biedną jak ptak, nie
porzucaj mnie do końca, niech zrozumieją, że Ty jesteś moją
ucieczką, błogosławiony.

Stichos: Chwalcie Pana wszystkie narody, wysławiajcie Go wszyscy
ludzie.

Będąc owocem niepłodnej, najświętszy, wspaniałym kiełkiem
pustyni, piękną jaskółką, słowikiem o pięknym głosie, złotą
synogarlicą, okaż moją nieszczęsną i zawsze niepłodną duszę,
błogosławiony, płodną wszystkimi dobrymi czynami, aby wydała
kłos stokrotny, przynosząc Tobie Bożą pochwałę.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Wybaw mnie z wiecznego ognia, z ciemności bez światła, utrapień,
niebezpieczeństw, wszelkiego zła, wszelkiego ucisku, błagam Ciebie,
Poprzedniku, i okaż cząstką zbawionych mnie, samoosądzonego przez
grzechy, Twoimi modlitwami, błogosławiony, gdzie światłość
wesela i radość nie do opisania.

Chwała, i teraz. Teotokion: Utrapienia, okropne ataki, żądze
rozliczne napadają jak fale na moją pokorną duszę, Dziewico
nieznająca małżeństwa, Matko Chrystusa Boga, okaż się dla mnie
Sterniczką w morzu życia i ukróć burzę, kierując ku przystani
cichej pokuty i ochłody, przybiegającego do Twojej Bożej opieki.

Prokimenon dnia i: Pozwól, Panie, w wieczór ten.

Na stichownie stichery rozrzewniające, ton 2:

Zgrzeszyłem przed Tobą, Chryste Zbawco, jak syn marnotrawny:
Przyjmij mnie, ojcze, pokutującego i zmiłuj się nade mną, Boże.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Wołam do Ciebie, Chryste Zbawco, słowami celnika: Oczyść mnie jak
jego i zmiłuj się nade mną, Boże.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Męczennikom: Gdy święci męczennicy modlą się za nami i
śpiewają Chrystusowi, ustaje wszelkie oszustwo i rodzaj ludzki
zbawia się przez wiarę.

Chwała, i teraz. Teotokion: Całą moją nadzieję składam na
Ciebie, Matko Boża, zachowaj mnie pod Twoją obroną.

Także: Teraz pozwalasz odejść. Trisagion. Po Ojcze nasz, troparion
świętemu. Chwała, i teraz. Teotokion według tonu troparionu.
Ektenia i rozesłanie.

W PONIEDZIAŁEK NA POWIECZERZU,

Kanon ku czci Najświętszej Bogurodzicy. Ton 2.

Pieśń 1

Hirmos: Na głębię niegdyś posłała wojsko faraona wszechmocna
siła, Wcielone zaś Słowo zniszczyło zgubny grzech, wysławiony Pan
chwalebnie się wysławił.

Zawsze kwitnący wieniec pochwał, który wyrósł z Ducha, czysty
Kościół z archaniołem Gabrielem przynosi w pieśniach Tobie,
Oblubienicy Bożej, śpiewając „Raduj się” i Ciebie godnie
koronując.

Wydawszy życiodajną winorośl, przez wszystkich opiewana Matko
Chrystusa Boga, okazałaś się świętą ziemią Ojca, przez Boga
Łaski Pełna, napój cały świat życiodajnym piwem, Czysta.

Chwała. Dla okropnie wzburzonego grzechami świata i zatapianego
zrodziłaś Boga i Pana wszystkich nas, Przeczysta, i karmiciela
Chrystusa, który kieruje nas ku zbawczej przystani wiary.

I teraz. Ucieczko i zbawienie grzechu, wszyscy z wiarą modlimy się
do Ciebie, Mario Matko Boża, i gorąco prosimy: Przyjmij nasze
modlitwy, wiernych Twoich sług, i wyzwól nas wszystkich z osądzenia
grzechów.

Pieśń 3

Hirmos: Umocnij nas w Tobie, Panie, który drzewem uśmierciłeś
grzech, i Twoją bojaźń Twoją bojaźń daj sercom naszym,
śpiewającym Tobie.

Początek odwrócenia się od Boga tkwi w człowieku, w zachwycie Ewy,
zaś święta Bogurodzica znowu przywiodła nas do Boga.

Przez wszystkich wielbiona rodzi światu Ciebie, skarbnicę życia, i
raduje się z obfitości dzieci sławny Joachim, widząc Ciebie,
albowiem z niepłodnych rodziców nadeszła nadzieja.

Chwała. Z Anny zakwitła radość dla rodzaju ludzkiego, rodzisz
bowiem Króla, Dziewico, i niewiasty współradują się z Twego
zrodzenia, z rozwiązania przez Ciebie klątwy.

I teraz. Krzew na Synaju przedstawiał Twoje chwalebne zrodzenie,
Dziewico, albowiem nie zostałaś spalona przez ogień Bóstwa,
przyjąwszy Go do Twego łona, Czysta.

Pieśń 4

Hirmos: Usłyszałem wieść od Ciebie, Panie, którą
wypowiedziałeś, głos wołającego w pustyni, albowiem zagrzmiałeś
nad licznymi wodami, świadcząc o Twoim Synu, będącym w pełni
Ducha, który zstąpił, i zawołaj: Ty jesteś Chrystus, Mądrość
Boża i Moc.

Jakub ujrzał Ciebie jako wspaniałą drabinę, Dziewico, na której
szczycie przebywał Bóg.

Anioł zstąpił, aby objawić nam słowa przyjścia z Ciebie,
Przeczysta.

Chwała. Wysławione jest Twoje łono i błogosławione piersi,
Dziewico, bowiem przez nie wszyscy otrzymaliśmy życie.

I teraz. Tajemnie śpiewamy Tobie, Matko Boża, słowami prawosławia,
Kościół jest bowiem strzeżony Twoimi modlitwami.

Pieśń 5

Hirmos: Oświecenie w ciemnościach leżących, zbawienie
zrozpaczonych, Chryste Zbawco mój, dla Ciebie czuwam od poranku,
Królu świata, oświeć mnie jasnością Twoją, innego bowiem
oprócz Ciebie Boga nie znam.

Opiewamy Ciebie jako czcigodniejszą od Zakonu i arki, Bogurodzico
Mario, albowiem Stwórcę wszystkich i Boga nosiłaś jak Tablice
Przykazań, Wysławiona.

Wysławiamy Ciebie, Bogurodzico, jako tron Słowa Bożego, na którym
zasiadając jako człowiek objawił się Bóg i stałaś się
czcigodniejszą od cherubinów.

Chwała. Uwolniłaś z gorzkiej niewoli cały rodzaj ludzki, Dziewico,
i dobrowolnie rodząc Chrystusa uczciłaś niewieścią naturę.

I teraz. Zrodziłaś Syna, Dziewico, niewiasty jawnie zwyciężają
wroga, przeto przybiegają do Dziewicy same strzegąc dziewictwa.

Pieśń 6

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Do Ciebie, która dałaś radość światu, Bogurodzico czysta, z
wiarą wołamy z aniołem „Raduj się, uczyń nas godnymi Twojej
radości i zniszcz nasz smutek”.

Wysławiających Ciebie z wiarą jako mieszkanie radości, Matko
zawsze Dziewico, uczyń nas godnymi Twojej radości i zniszcz nasz
smutek.

Chwała. Okazałaś się niebem większym od nieba, Oblubienico Boża,
otoczona chwałą Bożą, w Tobie bowiem zamieszkał Bóg nasz i
objawił się.

I teraz. Teraz rozradowała się niewieścia natura, teraz ustał
smutek, zakwitła radość, albowiem Maria zrodziła radość, Zbawcę
Chrystusa Boga.

Także: Panie, zmiłuj się, trzy razy. Chwała, i teraz.

Katyzma poetycka, ton 2:

Prosomion: Ty, która jesteś źródłem miłosierdzia.

Ujrzawszy okropne lenistwo mojej duszy i wyczerpanie mego serca, Matko
Boża, ulecz mnie Twoimi modlitwami i pozwól mi być częścią
zbawionych, wybawiając mnie z ciemności i cierpień, albowiem jedyna
jesteś moją nadzieją i pociechą.

Pieśń 7

Hirmos: Posągowi złotemu na polu Dura sławionemu, troje Twoich
dzieci odmówiło wykonani bezbożnego nakazu, wrzuceni zaś w środek
ognia zraszani śpiewali: Błogosławiony jesteś, Boże ojców
naszych.

Niegdyś runo Gedeona przedstawiło zstąpienie w Ciebie Słowa
Bożego, Czysta, albowiem jako rosę przyjęłaś poczęcie,
niezniszczalna Dziewico, przeto wszyscy do Ciebie wołamy:
Błogosławiony owoc żywota Twego, Czysta.

Nowe i przedziwne, wierne i cudowne są Twoje tajemnice, Mario Matko
Chrystusa Boga naszego, albowiem przez Ciebie wszyscy pogodziliśmy
się z Bogiem i Władcą, i teraz z aniołami śpiewamy:
Błogosławiony owoc żywota Twego, Czysta.

Chwała. Gedeon dawno temu przedstawiał jawnie Twoje Boże zrodzenie,
Czysta, gdy przyniósł kielich pełen wody z wyciśniętego runa,
cały w Ciebie, Bóg, Przeczysta: Błogosławiony owoc żywota Twego,
Czysta.

I teraz. Rodząc Boga i Zbawcę wszystkich byłaś, Mario, podporą
zrozpaczonych, odnowieniem grzeszników, nadzieją pozbawionych
nadziei i pomocą śpiewających: Błogosławiony owoc żywota Twego,
Czysta.

Pieśń 8

Hirmos: W piec ognisty do dzieci żydowskich zstąpił Bóg i
płomień zamienił w rosę, śpiewajcie dzieła jako Panu i
wywyższajcie na wszystkie wieki.

Nowym rajem okazałaś się najświętsza Bogurodzico, nie byłaś
drzewem niosącym śmierć, ale życie, jak sad bez nasienia rodząc
Pana, przez którego wszyscy karmimy się życiem nieśmiertelnym.

Cały Kościół Chrystusowy opiewa Twoje zrodzenie, Bogurodzico,
albowiem zbawiają się wszyscy grzesznicy i ubodzy, którzy z
miłością przypadają do Ciebie, przyszedł bowiem Chrystus na
ziemię, aby zbawić ludzi.

Chwała. Przez Ciebie, Bogurodzico, Pramatka wyzwala się z osądzenia
i oto teraz niewiasty miłują Chrystusa i raduje się niewieścia
natura, jak śpiewa pierwsza męczennica Tekla.

I teraz. Nikt nie zginie, Czysta, kto zdobędzie w Tobie nadzieję
wiary prawosławnej, Dziewico Matko Boża, chyba że z zazdrości
uchyla się przed kłanianiem się nakreślonemu obrazowi.

Pieśń 9

Hirmos: Ten, który przed słońcem ze Światłości Boga zajaśniał
i w ciele do nas przyszedł w łono Dziewicy niewypowiedzianie
wcieliwszy się, błogosławiona czysta, Ciebie jako Bogurodzicę
uwielbiamy.

Nakłoń do mnie Twoje ucho, Najświętsza, wyśpiewującego z wiarą
słowa sławiące Twoje zrodzenie i jako dar przyjąwszy pieśń moich
ust, przebacz mi moje grzechy.

Jaśnieje dobroć Twoja, błyszczy światłość czystości, Czysta, a
najbardziej jaśnieje Twoje zrodzenie, bowiem Bóg Stwórca słońca i
całego stworzenia rodzi się z Ciebie, przeto wszyscy Ciebie
uwielbiamy.

Chwała. Światłość czystości i berło dziewictwa, Matkę Bożą
pobożnie opiewamy w pieśniach, Bogurodzico, ze słowami chwały
modlimy się do Ciebie: Umocnij nas w dziewictwie i zachowaj w
czystości.

I teraz. Ciało i duszę nieskalaną zachowałaś Bogurodzico, Czysta,
Król Chrystus zapragnął Twego piękna i okazał Ciebie Matką swego
wcielenia, Mario przesławna, dokonując mego zbawienia.

Także: Zaprawdę godne to jest, i pokłon. Trisagion i po Ojcze nasz,
troparion. Ciąg dalszy jak zwykle i rozesłanie.

WE WTOREK RANO,

po pierwszej recytacji Psałterza katyzmy rozrzewniające. Ton 2:

Myśląc o budzącym bojaźń dniu Sądu, duszo moja, drżyj przed
wydaniem na wieczne męki i w pokucie zawołaj ze łzami: Boże,
zgrzeszyłem, zmiłuj się nade mną.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Badając moje osądzone sumienie, lękam się Twego budzącego
bojaźń Sądu, Panie, albowiem nie ma dzieł zbawienia, ale Ty mając
bogactwo miłosierdzia, ulituj się nade mną, Chryste, i zbaw mnie.

Chwała, i teraz. Teotokion: Uwielbiamy Ciebie, Bogurodzico,
wołając: Raduj się, lasko, z której bez nasienia wykiełkował
Bóg, niszcząc na drzewie śmierć.

Po drugiej recytacji Psałterza katyzmy rozrzewniające. Ton 2:

Zmiłuj się nade mną”, rzekł Dawid, i ja do Ciebie wołam:
„Zgrzeszyłem, Zbawco, oczyść moje grzechy przez pokutę i zmiłuj
się nade mną”.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

„Zmiłuj się nade mną, Boże, zmiłuj się”, płakał Dawid nad
podwójnym grzechem, a ja nad mnóstwem grzechów wołam do Ciebie:
„On pościel zraszał łzami, a ja nie wylałem ani jednej łzy,
rozpaczam i modlę się: Zmiłuj się nade mną, Boże, w wielkim
miłosierdziu Twoim”.

Stichos: Przedziwny jest Bóg w świętych swoich, Bóg Izraela.

Ty, który rozświetliłeś swoich świętych bardziej od złota i
wysławiłeś swoich sprawiedliwych jako dobry, zostań przez nich
ubłagany, Chryste Boże, kieruj naszym życiem jako Przyjaciel
człowieka i modlitwę skieruj jak dym kadzidlany, jedyny
spoczywający w świętych.

Chwała, i teraz. Teotokion: Bogurodzico, nie pogardzaj mną,
potrzebującym Twego wspomożenia, w Tobie bowiem ma nadzieję moja
dusza, zmiłuj się nade mną.

Po trzeciej recytacji Psałterza katyzmy poetyckie. Ton 2:

Prosomion: Łaskawości będąc.

Łaskawości obfite źródło w strugach Jordanu zanurzyłeś Janie,
przeto gorliwie modlę się do Ciebie: Mnie, zatapianego przez liczne
żądze i każdego dnia okrutnie tonącego w głębinie życia, Twoimi
łaskawymi modlitwami skieruj ku przystani życia.

Ze względu na łaskawość miłosierdzia, Dobry, przyszedłeś
zbawić Twoje stworzenie, Chryste, przychyliwszy niebiosa przy Twoim
zstąpieniu, przeto opiewając Twoją budzącą bojaźń Opatrzność
wołam do Ciebie: Dla modlitw Twego Poprzednika daj nam oczyszczenie
grzechów jako jedyny łaskawy.

Chwała, i teraz. Teotokion: Któż widział, któż słyszał o Matce
rodzącej swego Stwórcę, nieznającej męża, karmiącą dającego
pokarm wszelkiego ciału, cóż to za cud! Tronem cherubinów okazało
się Twoje łono, Bogurodzico Łaski Pełna, módl się za dusze
nasze.

Kanon rozrzewniający do Pana naszego Jezusa Chrystusa i świętych
męczenników,

mający akrostych: Mojemu płaczu daj ulgę, o Zbawco. Poemat Józefa.
Ton 2.

Pieśń 1

Hirmos: Mojżesza przyjąwszy pieśń, zaśpiewaj duszo: Wspomożyciel
i obrońca stał się moim zbawieniem, to mój Bóg i wysławię Go.

Zapłaczmy nad sobą przed odejściem, bracia, abyśmy dobrymi łzami
tam uniknęli łez męki, niemając nic pożytecznego.

Wielokrotnie mówiłeś tłumom o pokucie, Chryste, a ja mając
nieczułą duszę wpadłem w grzechy, ulituj się nad moją niemocą,
Zbawco.

Męczennikom: Wy, którzy przecierpieliście ogień męki dzięki
Bożemu zroszeniu, cierpiętnicy Chrystusowi, wybawcie mnie z ognia
gehenny, leżącego w okropnych cierpieniach.

Męczennikom: Mocą Bożą okazujecie się silnymi przeciwko wrogom,
zrzuciliście ich bezsilną moc, godni chwały męczennicy
Chrystusowi.

Teotokion: Kleszczami niosącymi płomień, które niegdyś widział
Izajasz, spal materialne żądze mego serca, Bogurodzico, i zniszcz je
do końca.

Inny kanon do świętego czcigodnego Proroka Jana Poprzednika,

mający akrostych: Chrzcicielu, przyjmij modlitwę. Ton 2.

Pieśń 1

Hirmos: Na głębię niegdyś posłała wojsko faraona wszechmocna
siła, Wcielone zaś Słowo zniszczyło zgubny grzech, wysławiony Pan
chwalebnie się wysławił.

Chrzcicielu i Poprzedniku Chrystusa, kieruj ciągle pogrążanym przez
żądze cielesne moim rozumem i ukróć fale żądz, abym w ciszy
Bożej wysławiał Ciebie.

Oświeciwszy się niewyrażalnym oświeceniem jako jaśniejąca
gwiazda, przybiegłem do duchowego Wschodu, który niech oświeci moje
serce, Chrzcicielu, omroczone przez wszelkie ataki biesowskie, błagam
Ciebie.

W rzece otchłań wszelkich przestępstw niegdyś Mądry zanurzyłeś,
co sprawiło potop łaski, przeto modlę się, abyś wysuszył potoki
moich grzechów, błogosławiony, Twoim Bożym orędownictwem.

Teotokion: Byłeś krewnym czystej Dziewicy, w którą wcielił się
Bóg, błogosławiony Poprzedniku, z Nią czcimy Ciebie i błagamy
żyjących teraz w świętej świątyni, abyście i nas uczynili
świątyniami Ducha Świętego.

Pieśń 3

Hirmos: Niepłodny mój rozum okaż płodnym, Boże, sprawco dobroci i
krzewicielu dobra, z łaskawości Twojej.

Leniwą drzemką obciążyłem duszę, podnieś mnie ku czuwaniu
pokuty, Chryste, abym spełniał Twoje przykazania.

Nie okaż mnie, Chryste, zrozpaczonym w dniu budzącym bojaźń, lecz
przed końcem nawróciwszy wybaw mnie z okropnej męki.

Męczennikom: Wy, którzy dobrze naśladowaliście cierpienia
Chrystusa, cierpiętnicy Chrystusowi, uleczcie okropne żądze mojej
duszy.

Męczennikom: Na niebiosach staliście się godnymi zawsze będących
dóbr, przecierpiawszy na ziemi wszelkie pokusy, cierpiętnicy.

Teotokion: Karmisz jako Matka Karmiciela wszystkich i nosisz Go w
objęciach, Czysta, który zawsze wszystko nosi w ręku.

Inny kanon.

Hirmos: Na opoce wiary umocniwszy mnie, otworzyłeś moje usta
przeciwko wrogom moim, rozweselił się bowiem duch mój, aby
śpiewać: Nie ma świętego, jak Bóg nasz, i nie ma sprawiedliwego
bardziej od Ciebie, Panie.

Ulecz rany mojej duszy, rozum mój omroczony beztroską oświeć Twoim
Bożym orędownictwem Poprzedniku Pana i wybaw mnie z wszelkich
przeciwnych pokus, modlę się.

Niepłodność rozwiązałeś rodzącej, rodząc się z Bożej
Opatrzności, mądry Poprzedniku, moje niepłodne serce uczyń teraz
płodnym Twoim orędownictwem, Poprzedniku Pana, abym przynosił owoce
cnót.

Miłością Twoją budującego dom Boży, uczyń mnie godnym wyższego
życia, módl się, abyśmy my, który z wiarą służymy Twojej
świątyni, zostali uczynieni świątyniami Ducha Bożego, Chrzcicielu
i Poprzedniku, Twoim orędownictwem.

Teotokion: Radował się Poprzednik noszony w łonie matki i kłaniał
się Panu noszonemu w łonie Łaski Pełnej, do którego módl się,
abym został wybawiony z wszelkiego smutku.

Pieśń 4

Hirmos: Prorok przewidując Twoje zrodzenie z Dziewicy, głosząc
wołał: Usłyszałem wieść od Ciebie i uląkłem się, albowiem z
południa i z góry świętej ocienionej przyszedłeś, Chryste.

Widząc mnie zewsząd okradzionego i zniszczałego, Słowo, wróg
raduje się z mojej zguby, fałszywy mędrzec: Panie Chwały, który
wzbogacasz ubogich, wyrwij mnie z jego oszustwa.

Skalałem ręce i oczy, Panie, uczyniwszy to, czego nie należy
czynić, i doprowadziłem do gniewu Twoją dobroć, roztrwoniwszy
Twoją cierpliwość, lecz ulituj się nade mną, Dobry.

Męczennikom: Jakże przedziwny jest nasz Bóg w świętych, którzy
Go posłuchali i zrzucili bożki zguby, zbadali przestrzenie raju, z
którego dawno temu wypędzony został Adam.

Męczennikom: Strumieniami krwi powstrzymaliście krew przynoszoną
niegdyś demonom, błogosławieni, zgubną dla wszystkich, na zgubę
przynoszących ludzi, przeto zawsze jesteście błogosławieni.

Teotokion: Przez Ducha Świętego został pouczony sławny chór
proroków o Twojej tajemnicy przewyższającej rozum, Bogurodzico, w
różny sposób kreśląc ją w świętych obrazach, a my
świetliście widzimy ich spełnienie.

Inny kanon.

Hirmos: Przyszedłeś z Dziewicy, nie orędownik, nie anioł, lecz sam
Pan wcielił się i zbawił całego mnie człowieka, przeto wołam do
Ciebie: Chwała mocy Twojej, Panie.

Temu, który skłonił niebiosa i rozmawiał z ludźmi skłoniłeś
głowę Twoją prawicą, którą mnie zachowaj w pokorze strzegąc
mego serca.

Nieprzebyta pustynia miała ciebie za mieszkańca, błogosławiony
Poprzedniku, przeto wołam do Ciebie: Napełnij moją duszę, pustą
od wszelkich Bożych czynów.

Przestrzegając Prawa Bożego sam bezprawnie zostałeś zabity, przeto
modlę się do Ciebie: Popraw mnie, zawsze nieprawego i oszukiwanego
przez biesowskie oszustwa.

Samego siebie uczyniwszy świątynią Władcy Króla, teraz
przeszedłeś do Bożych przybytków, Poprzedniku, przeto módl się
do Tego, który podźwignął Twój dom, abym i ja otrzymał.

Teotokion: Wejrzyj na mnie bolejącego, Nieskalana, i rozwiąż moje
okropne żądze nie do uleczenia, abym Ciebie uwielbiał, która
wywyższyłaś całą ludzkość.

Pieśń 5

Hirmos: Mgłę mojej duszy rozpędź, Zbawco mój, oświeć mnie
światłością Twoich przykazań, albowiem jedyny jesteś Królem
świata.

Grzechy szaleńczo dodając do grzechów i nie ma uspokojenia w mojej
śmierci, biada mi! Jak pokażę się Chrystusowi?

Ciężary przyjmę jak statek, zagubiłem mój czas, który mi
dałeś, Szczodry, i wyniszczały wołam teraz: Nie pogardzaj mną,
Chryste!

Męczennikom: Pogardziliście chwałą ziemską i zdeptaliście ją,
staliście się godnymi chwały niebieskiej, cierpiętnicy,
przebywając z Chrystusem.

Męczennikom: Przez miłość w ciele rozum odrzuciwszy, z wiarą i
miłością przecierpieliście męki, cierpiętnicy, i jesteście
zjednoczeni z Chrystusem.

Teotokion: Daniel ujrzał Ciebie w duchu jako wielką górę, od
której odsieczony został kamień kruszący bożki demonów.

Inny kanon.

Hirmos: Oświecenie w ciemnościach leżących, zbawienie
zrozpaczonych, Chryste Zbawco mój, dla Ciebie czuwam od poranku,
Królu świata, oświeć mnie jasnością Twoją, innego bowiem
oprócz Ciebie Boga nie znam.

W wodach Jordanu strumień nieśmiertelności ochrzciłeś,
Poprzedniku, Chrystusa Pana, módl się o wysuszenie strumieni moich
żądz i otrzymanie potoków słodyczy oraz pięknej radości
sprawiedliwych.

Płaczę już i drżę z lęku, zawsze ogarnia mnie zakłopotanie, gdy
myślę o tym, co uczyniłem, i o budzącym bojaźń przyszłym
Sądzie, łaskawy Panie, oszczędź mnie dla modlitw Twego
Chrzciciela.

Ustanawiając prawo ludziom, wybawienie z grzechów przez pokutę,
Poprzedniku, stałeś pośrodku Prawa i łaski, przeto prosimy Ciebie:
Oświeć nas wzorami pokuty.

Daj mi czas pokuty, który zniechęcony przeszedłem przez życie i
wszystko roztrwoniłem, łaskawy, ale mam modlącego się do Ciebie,
Słowo, Jana wielkiego Poprzednika i głosiciela powszechnej pokuty.

Teotokion: Uśmierz ataki i polowania oszusta, Władczyni nieskalana,
ożyw mnie, która zrodziłaś hipostatyczne Życie wszystkich,
Bogurodzico, abym pobożnie śpiewał Tobie, Nieskalanej.

Pieśń 6

Hirmos: W głębinie grzechów jestem trzymany, Zbawco, i w otchłani
życiowej falami atakowany, lecz jak Jonasz ze zwierza i mnie
wyprowadź z żądz, i zbaw mnie.

Jak dawno temu Kananejka wołam do Ciebie, Synu Boży, abyś
zmiłowawszy się nade mną dał mi łaskę, mam bowiem duszę bardzo
cierpiącą, która sama nie chce dojść do rozumu.

Trwoży mnie burza niezmierzonych żądz i jak niegdyś zabrałeś
morzu, i zbawiłeś świętych Twoich uczniów, i mnie podnieś, Jezu,
i i zbaw, Chryste.

Męczennikom: Zadziwili się aniołowie bezcieleśni waszymi
cierpieniami w ciele i wysławili dającego wam, cierpiętnicy
czcigodni, moc i zapłatę za trudy.

Męczennikom: Skrapiani strumieniami swojej krwi i pozbawiani oczu,
zamrażani okrutnym zimnem przeszliście do ciepła życia,
śpiewając Chrystusowi.

Teotokion: Jako ołtarz pomieściłaś chleb tajemnicy, który
pożywając nie będziemy już łaknąć, Najświętsza, znając
Ciebie jako Rodzicielkę Chrystusa Boga wszystkich i zaiste Jego
Karmicielkę.

Inny kanon.

Hirmos: W otchłani grzechów nurzając się, przyzywam niezbadaną
otchłań Twego miłosierdzia: Boże, wyprowadź mnie ze zniszczenia.

Głos głoszący Słowo przyjął głosy wszystkich i prosi o
darowanie grzechów tym, którzy z wiarą Tobie śpiewają.

Ulecz skruszenie mojej duszy i rozwiąż czas grzechów, wbrew nadziei
zbaw mnie Twoimi modlitwami, błogosławiony Poprzedniku.

Módl się Poprzedniku do Jezusa, którego chrzciłeś Twoją ręką,
aby wybawił mnie z rąk grzechu, zawsze podnoszącego na nas ręce,
Wszechsławny.

Teotokion: Ogarnięty jestem drzemką lenistwa, sen grzechu obciąża
moje serce, Podnieś mnie Twoim pełnym czuwania orędownictwem,
Przeczysta, i zbaw mnie.

Pieśń 7

Hirmos: Cherubinów naśladując dzieci w piecu radując się
śpiewały: Błogosławiony jesteś, Boże, albowiem prawdą i sądem
sprowadziłeś to na nas ze względu na nasze grzechy, wielbiony i
wywyższany na wieki.

Odrzuciłem Twoje Prawo i poddałem się bezsensownym żądzom,
postępując niemądrze, Chryste, bowiem znikczemniałem w moim
szaleństwie jak nikt inny z ludzi na ziemi, nie pozostawiaj mnie
przeto ginącego, Zbawco, ze względu na przyjaźń do człowieka.

W nieprawościach zostałem poczęty, Panie, wołam jak Dawid i
płaczę jak nierządnica, jako sługa przynoszący zmartwienie
zmartwiłem Ciebie, jedynego dobrego Boga, nie zostawiaj mnie przeto
Zbawco ze względu na przyjaźń do człowieka, abym nie zginął.

Męczennikom: Trudziło się w mękach zgromadzenie cierpiętników i
życiodajną prawicą ukoronowane zostało ich męczeństwo, albowiem
zaiste umiłowali Boga, który wszystko uczynił słowem i teraz
radując się na niebiosach rozkoszują się Bożym dziedzictwem.

Męczennikom: Mając wyłupywane oczy, odcinane ręce i nogi,
zostaliście szybko skierowani na niebiosa, powstrzymując marsz
gladiatora, ich modlitwami zbaw wszystkich Ciebie wysławiających,
Słowo.

Teotokion: Cherubini sławią, serafini zawsze opiewają z tronami,
księstwami i panowaniami Twoje przewyższające rozum zrodzenie,
Mario przez wszystkich opiewana, która jedyna Boga zrodziłaś w
ciele, do którego módl się, Czysta, aby zbawił wszystkich nas, z
miłością czczących Ciebie.

Inny kanon.

Hirmos: Wrogie Bogu polecenie nieprawego prześladowcy wysoki
płomień podniosło. Chrystus bowiem zesłał pobożnym młodzieńcom
rosę duchową, Syn błogosławiony i wywyższony.

Siekierą Twojej pokuty z korzeniem wyrąb rany pełnego
pożądliwości mego serca, daj Bożą niecierpiętliwość,
Poprzedniku, i czystą bojaźń Bożą, wyrywając mnie z wszelkiej
złości.

W strumieniach Jordanu ochrzciłeś pokrywającego wodami szczyty
gór, módl się do Niego, aby okazał mnie obcym udziału kozłów i
policzył mnie z owcami po Jego prawicy, Sławny.

Teotokion: Niepłodne łono nosiło Ciebie, Dziewico, w łonie
noszącą wcielone Słowo, którego Bożymi poruszeniami poznał
radując się i pokłonił się wielki Poprzednik, będący
najświętszym owocem niepłodnej.

Pieśń 8

Hirmos: Tego, który w krzewie Mojżeszowi cud Dziewicy niegdyś
przedstawił na górze synajskiej, opiewajcie, błogosławcie i
wywyższajcie na wszystkie wieki.

Aby nas przebóstwić wcieliłeś się z miłosierdzia, a ja nic nie
rozumiejąc dałem zniewolić się rozkoszom, przeto nawróć mnie z
Twojej łaskawości, Chryste, zbawienie wszystkich.

Ty, dobry Pasterzu, Słowo, zbłąkaną na górach przestępstwa
nieszczęsną moją duszę nawróć i zbaw, aby nie do końca pożarł
mnie oszukańczy wróg.

Męczennikom: Mężnie stańmy razem, wołając jeden do drugiego,
piękni męczennicy, okrutnie zranieni: Oto Chrystus wyciąga do was
wszystkich korony zwycięstwa.

Męczennikom: Waszymi mocnymi żyłami udusiliście węża, który
chciał was oszukańczo zwieść i okazaliście się dziedzicami
rajskiego pokarmu.

Teotokion: Niech nas przebóstwi Bóg wcielony w Twoje czcigodne
łono, który stał się człowiekiem, Dziewico Bogurodzico, do
którego módl się zawsze za czczących Ciebie.

Inny kanon.

Hirmos: Piec ognisty dawno temu w Babilonie płomienie rozdzielając,
z Bożego nakazu spalił Chaldejczyków, wiernych zaś zrosił,
śpiewających: Błogosławcie wszystkie dzieła Pańskie, Pana.

Podaj mi dłoń, Poprzedniku, leżącemu na ziemi, który
wyciągnąłeś dłoń i obmyłeś wodami Czystego, wybaw mnie ze
skalania cielesnego, całego oczyszczając mnie przez pokutę i
zbawienie.

Mając czas pokuty, duszo, odrzuć sen ciężkiego lenistwa i szybko
zacznij czuwać, wołając do Twego Zbawcy: Miłosierny, ulituj się
nade mną mną, dla modlitw Twego Chrzciciela.

Potoki żądz i wody zła wpłynęły do mojej duszy, błogosławiony
Poprzedniku, pospiesz się, aby mnie wyrwać, który strumieniami
rzeki obmyłeś Otchłań najłagodniejszej niecierpiętliwości.

Biada mi, który wiele zła uczyniłem! Biada mi jedynemu, który
zagniewałem najłaskawszego Boga! Chrzcicielu Chrystusa, pomóż mi i
daj odpuszczenie moich grzechów i odcięcie moich długów Twoim
orędownictwem.

Teotokion: Ty, która Boga najwyższego zrodziłaś w ciele, podnieś
mnie z gnojowiska żądz kalających mnie i okropnie całego mnie
wyniszczających, wzbogacając Bożymi cnotami, Czysta, abym zbawiany
zaśpiewał Tobie.

Pieśń 9

Hirmos: Któż z ludzi słyszał o tym lub kto widział kiedykolwiek,
aby Dziewica poczęła w łonie i bez boleści zrodziła niemowlę?
Taki jest Twój cud i Ciebie czysta Dziewico uwielbiamy.

O, jakąż budzi bojaźń Twój Sąd, na którym oczekuję osądzenia,
Chryste, a ja bez lęku spędzałem całe lata w lenistwie! Nawróć
mnie jedyny Stwórco, który nawróciłeś grzesznego Manasesa.

Zatrzymaj potoki uczynionego przeze mnie zła, wołam do Ciebie
Chryste, daj mi potoki łez obmywających skalanie, które szaleńczo
dokonałem, i zbaw mnie, który zbawiłeś pokutującą z całej duszy
nierządnicę, Twoim miłosierdziem.

Męczennikom: Świetlista pamięć Bożych cierpiętników
zajaśniawszy nam jak słońce, wszystkie krańce ziemi oświeciło i
Bożym duchem przepędziło ciemność kultu bożków oraz omroczenie
żądz zgubnych dla duszy.

Męczennikom: Pułk czcigodny, wojsko zwycięskie i warowny obóz,
zgromadzenie świętych męczenników, chór błogosławiony
połączony z chórem bezcielesnych, ich modlitwami uczyń nas
dziedzicami Twego królestwa, Chryste.

Teotokion: Świetlistymi zorzami zajaśniałego nam z Twego łona,
który zniszczył moc bezbożnictwa, Dziewico Matko Mario, oświeć
wszystkich czczących Ciebie z wiarą i wybaw nas z osądzenia
ciemności bez światła.

Inny kanon.

Hirmos: Przedwiecznego Rodzica Syn, wcielony w Dziewicę Bóg i Pan
nam się objawił, aby omroczonych oświecić i zebrać rozproszonych,
przeto najczcigodniejszą Bogurodzicę wysławiamy.

Wybaw mnie, Panie, z brudu grzechów, jedyny bezgrzeszny i wielce
miłosierny, dla modlitw Chrzciciela, który całemu światu głosił
Ciebie, Baranka Bożego, który wziął grzechy ludzi.

Jako wonna róża, jako pachnący cyprys, jako niewiędnącą
krynicę, jako czcigodną mirrę mając Ciebie, Poprzedniku Pana,
wybaw mnie Twoimi modlitwami z moich cuchnących dzieł,
przebiegającego pod Twoją opiekę.

Mnie, niepłodnego czynami, uczyń zawsze przynoszącym dobre owoce,
błogosławiony, czyniąc mnie dzieckiem Pańskim i uczestnikiem
królestwa Bożego, żyjącego w zgromadzeniu świętych.

Nam, miłującym Ciebie i z miłością czczących, śpiewających w
Twojej Bożej świątyni, daj z niebios rozwiązanie okropnych
grzechów, Poprzedniku Pana, poprawę życia i wybawienie z grzechów.

Teotokion: Pokłoniłeś się, Proroku, noszącemu w łonie
Bogurodzicy, który wszystko nosi w ręce, módl się z Nią pokornie
o zbawienie mojej duszy, która każdego dnia wpada w liczne grzechy.

Także: Zaprawdę godne to jest, i pokłon. Ektenia, fotagogikon i
zwykłe psalmy.

Na stichownie stichery rozrzewniające, ton 2:

Wszystkich przewyższyłem grzechami, kogóż nauczę pokuty? Jeżeli
westchnę jak celnik, będę przedmiotem osądu niebios, jeśli
zapłaczę jak nierządnica, skalam łzami ziemię, lecz daj mi
odpuszczenie grzechów, Boże, i zmiłuj się nade mną.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Odrzuć, Panie, moje nieprawości, zrodzony z Dziewicy, i oczyść
moje serce, czyniąc je świątynią świętego Twego Ducha, nie
odrzucaj mnie od Twego oblicza, który masz niezmierzone wielkie
miłosierdzie.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Święci męczennicy wziąwszy krzyż Chrystusowy, oręż
niezwyciężony, zniszczyli całą moc diabelską i przyjęli korony
niebieskie, stali się dla nas murem obronnym i modlą się za nami do
Chrystusa.

Chwała, i teraz. Teotokion: Raduj się, Mario Bogurodzico,
świątynio niezniszczalna i najświętsza, jak woła prorok: Święta
jest Twoja świątynia, przedziwna w sprawiedliwości.

Także: Dobrze jest wyznawać. Trisagion. Po Ojcze nasz, troparion i
ektenia. Także pierwsza godzina, zwykłe psalmy i ciąg dalszy jak
zwykle, rozesłanie.

We wtorek na Liturgii Błogosławieństwa. Ton 2:

Stichos: Błogosławieni czyniący pokój, albowiem oni synami Bożymi
będą nazwani.

Słowa łotra przynosimy Tobie i modlimy się: Wspomnij nas, Zbawco, w
królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Łotra przewyższyłem i nierządnicę żądzami, ulituj się nade
mną, Zbawco, który sam siebie osądzam.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Poprzedniku, który zanurzyłeś w wodzie Otchłań łaskawości,
Twoimi modlitwami zmniejsz moje żądze.

Stichos: Radujcie się i weselcie, albowiem zapłata wasza obfita jest
w niebiosach.

Wy, którzy strumieniami swojej krwi wysuszyliście potoki rozkoszy,
cierpiętnicy Chrystusowi, godnie jesteście sławieni.

Chwała. Głoszący rozum ludzki, jak jest napisane, nie może
wyśpiewać trójhipostatycznej zasady jednego Bóstwa.

I teraz. Tobie, która bez spalenia zrodziła Boga niemającego
początku, pochwalne pieśni wszyscy nieustannie śpiewamy.

