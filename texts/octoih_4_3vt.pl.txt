W PONIEDZIAŁEK WIECZOREM,

do: Panie, wołam do Ciebie, dodajemy stichery pokutne, ton 4:

Prosomion: Wezwany z wysoka.

Stichos: Jeśli będziesz pamiętał o nieprawościach, Panie, Panie,
któż się ostoi? Ale u Ciebie jest oczyszczenie.

Pozazdrościwszy Chananajce, duszo, dotknij z tyłu Chrystusa i wzywaj
często: Zmiłuj się nade mną, o Władco! Mam swoje dziecię,
opętane przez biesy moje ciało, odpędź od niego rozpalenie,
proszę, i utuliwszy nieprzystojne poruszenia uczyń martwą z Twojej
bojaźni, dla modlitw wszystkich świętych i Twojej Matki, która w
czystości poczęła Ciebie, Chryste, łaskawco wielce miłosierny.

Stichos: Dla imienia Twego cierpiałem, Panie, cierpiała dusza moja
dla słowa Twego, dusza moja ma nadzieję w Panu.

Do mieszkańców Niniwy, którzy niegdyś zgrzeszyli, posłałeś
Jonasza, aby głosił im pokutę, Chryste, a oni pokutując gniew
Twój zamienili na łaskawość, wybawieni ze zgubnego gniewu. Poślij
przeto i mnie, niegodnemu, władczą Twoją pomoc, abym nawrócił
się z niezliczonych moich grzechów i został skierowany na
ścieżkę pokuty, i płacząc gorzko jęczał, aby wybawić się z
licznych moich grzechów przez miłosierdzie Twoje.

Stichos: Od straży porannej do nocy, od straży porannej niech Izrael
ma nadzieję w Panu.

Ty, który przyszedłeś na świat, aby zbawić grzeszących ludzi i
wezwać ich do pokuty, jako Łaskawy i mnie, który bardziej Ciebie
zagniewałem od innych, Szczodry, zbaw ze względu na łaskawość i
skieruj mnie na drogę pokuty, daj mi rozrzewnienie, umocniwszy
łagodnie moje pokorne serce, Zbawco mój, łaskawością Twoją, jako
Łaskawy.

Inne stichery ku czci świętego i wielkiego Jana Poprzednika, ton 4:

Stichos: Albowiem u Pana jest zmiłowanie i wielkie u Niego
wybawienie, On sam wybawi Izraela ze wszystkich nieprawości jego.

Mając odwagę przed Panem, Poprzedniku przewyższający wszystkich
zrodzonych przez niewiasty, módl się do Niego nieustannie za
wszystkich modlących się do Ciebie, aby dał nam nawrócenie i
pokutę, a my będziemy Ciebie wysławiali, zawsze zbawiani.

Stichos: Chwalcie Pana wszystkie narody, wysławiajcie Go wszyscy
ludzie.

Wybrany zostałeś prorokiem z łona matki jako głosiciel,
Poprzedniku i zwiastunie przyjścia Pana, przeto mnie, wydanego biesom
i niewolnika rozlicznych grzechów, wyrwij mnie z ich obu jako dobry
rycerz, abym głosił Twoje szybkie wspomożenie.

Stichos: Albowiem miłosierdzie Jego umocnione jest nad nami i prawda
Pańska trwa na wieki.

Będąc wiejadłem Ducha Bożego, przypominające plewy moje zwyczaje
rozwiej z serca mego, czyny Boże ze mnie zbierając jak pszenicę do
Bożego spichlerza, aby były pokarmem potrzebnym Panu, wzbogacony
Twoim orędownictwem, błogosławiony Chrzcicielu Chrystusa.

Chwała, i teraz. Teotokion: Daj mi łzy serdeczne i westchnienia z
głębi duszy skruszonej, Dziewico, i wyznanie popełnionych przeze
mnie w życiu grzechów, abym z Twoją pomocą, Najczystsza, w pokucie
przeszedł życie moje i otrzymał odpuszczenie grzechów.

Także: Pogodna Światłości. Prokimenon dnia. I: Pozwól, Panie, w
wieczór ten.

Na stichownie stichery pokutne, ton 4:

Chciałbym łzami obmyć rękopis moich grzechów, Panie, i resztę
życia mego przez pokutę dobrze Tobie czynić, ale wróg oszukuje
mnie i atakuje duszę moją: Panie, nie daj mi zginąć, przed końcem
życia zbaw mnie.

Stichos: Do Ciebie wznoszę oczy moje, który mieszkasz w niebie. Oto
jak oczy sług zwrócone są na ręce ich panów i jak oczy
służącej na ręce jej pani, tak oczy nasze ku Bogu, Bogu naszemu,
dopóki nie ulituje się nad nami.

Któż atakowany burzami nie zostanie zbawiony, gdy przybiegnie do
Twojej przystani, Panie? Któż też słaby nie zostanie uleczony, gdy
przypadnie do Twojej lecznicy, Stwórco wszystkiego i Lekarzu chorych?
Panie, nie daj mi zginąć, przed końcem życia zbaw mnie.

Stichos: Zmiłuj się nad nami, Panie, zmiłuj się nad nami, albowiem
wzgardą jesteśmy nasyceni. Dusza nasza nasycona jest szyderstwem
zarozumialców i wzgardą pyszałków.

Ty, który przyjąłeś cierpienia świętych męczenników, i od nas
przyjmij śpiew, Przyjacielu człowieka, i daj nam ich modlitwami
wielkie miłosierdzie.

Chwała, i teraz. Teotokion: Wybaw nas z kłopotów naszych, Matko
Chrystusa Boga, która zrodziłaś Stwórcę wszystkich, abyśmy
wszyscy wołali do Ciebie: Raduj się, jedyna Orędowniczko dusz
naszych.

Także: Teraz pozwalasz odejść. Trisagion i po: Ojcze nasz,
troparion, ektenia i rozesłanie.

W PONIEDZIAŁEK NA POWIECZERZU,

Kanon do Najświętszej Bogurodzicy. Ton 4.

Pieśń 1

Hirmos: Morza Czerwonego głębią suchymi stopami dawno temu
wędrował Izrael, przez wyciągnięte na krzyż ręce Mojżesza
zwyciężył moc Amaleka w pustyni.

Jako jedyna broniąca w pokusach i bólach, przyjmij jako
Najłaskawsza gorące modlitwy z serca zasyłane przez
przybiegających pod Twoją opiekę.

Znalazłem Ciebie jako przystań spokojną i niewzruszoną,
unikającą pokus i ataków, śpiewam przeto Tobie dziękczynną
pieśń, Rodzicielko Bogoczłowieka.

Chwała. Twoim miłosiernym i łagodnym okiem, Bogurodzico, widząc
mnie w nieszczęściach i bólach, szybko wyzwól, Ciebie bowiem
przyzywam na pomoc.

I teraz. Ewa wybawiła się z osądzenia i Adam, przez Ciebie, Czysta,
z Nimi i ja przypadam do Ciebie: Łzy smutku przemień mi teraz w
radość i wyzwól z pokus.

Pieśń 3

Hirmos: Łuk silnych zaniemógł, a słabi przepasali się mocą,
przeto umocniło się w Panu serce moje.

Jako oręż mocny i mur obronny zdobyłem Ciebie, zwyciężam wrogie
pułki i opiewam Twój majestat, Bogurodzico nieznająca
małżeństwa.

Niszczysz piec smutków i wygasasz znój rozpaczy, któż bowiem tak
jak Ty, Dziewico Bogurodzico, jest nadzieją naszą?

Chwała. Zważ na głos sługi Twego, potrzebującego Twojej pomocy,
Matko Boża, nadziejo moja, usłysz mnie i wyrwij z pokus.

I teraz. Wejrzyj, Czysta, wybaw mnie, albowiem w Ciebie wcielił się
trzymający wszystko, Słowo Boże, co przewyższa słowa i
zrozumienie.

Pieśń 4

Hirmos: Podniesionego widząc Ciebie na krzyżu, Słońce
Sprawiedliwości, Kościół stojąc w swym porządku radując się
godnie woła: Chwała mocy Twojej, Panie.

Zwycięż atakujących mnie, albowiem duszę moją gorąco pragną
zdobyć, zachowaj mnie, Władczyni, zmiłuj się i wybaw, do Ciebie
bowiem przybiegam, sługa Twój.

Wybawiając mnie od języka fałszywego, łaskawa orędowniczko moja,
okaż bez ujmy i życiowych spraw, wiele bowiem możesz będąc Matką
Stworzyciela.

Chwała. Znając Ciebie jako bezboleśnie uzdrawiającą słabych,
duchem i ustami wołam: Ulecz mnie, Władczyni, zmiłuj się i wybaw,
do Ciebie bowiem przybiegam, sługa Twój.

I teraz. Pochwałę aniołów i ludzi śpiewamy Tobie, wszyscy,
Dziewico Mario, i z wiarą modlimy się: Módl się, Władczyni,
abyśmy zostali wybawieni z wszelkich nieszczęść.

Pieśń 5

Hirmos: Ty, Panie mój, Światłości, przyszedłeś na świat,
Światłość święta, aby z mroku niewiedzy nawrócić tych, którzy
z wiarą Ciebie sławią.

Skieruj, Czysta, modlitwę sługi Twego do Pana i Syna Twego, abym
znalazł odpuszczenie licznych moich grzechów.

Wybaw mnie z żądz i nieszczęść, Oblubienico Boża, Ciebie bowiem
Bóg ustanowił oczyszczeniem zaiste mnie pokornego.

Chwała. Ty jesteś moją opieką i nieustanną chwałą, o Władczyni
Bogurodzico, nie pogardzasz bowiem tym, kto popadł w kłopoty.

I teraz. Teraz uproś nam odpuszczenie grzechów i wybaw z pokus oraz
żądz nieczystych, dla Twoich modlitw, przez wszystkich opiewana.

Pieśń 6

Hirmos: Z pieśniami pochwalnymi będę przynosił Tobie, Panie, dary,
woła do Ciebie Kościół, oczyściwszy się z krwi pogańskich ofiar
krwią, która z miłosierdzia Twego wypłynęła z Twego boku.

Mocą sama mi jesteś, najświętsza Władczyni, w niewypowiedzianych
smutkach, które mnie znalazły, i wołam do Ciebie: Ty jesteś
wielką opiekunką sługi Twego.

Ulecz moje duchowe rany, Przeczysta, wspomóż mnie, Dziewico, i wybaw
sługę Twego z oczerniania, ataków i nieprawej rozpusty.

Chwała. Skrusz nieprawych zdrajców, atakujących mnie, który zawsze
przybiegam do Ciebie i nie pozwól mi zginąć, albowiem wszystko
możesz, Czysta, jako Dziewczę Boże.

I teraz. Wycisz duszy mojej gwałtowną falę, albowiem mnóstwo
grzechów, pokus i nieszczęść powstało na mnie, Władczyni, lecz
sama mnie wybaw.

Także: Panie, zmiłuj się, trzy razy. Chwała, i teraz.

Katyzma poetycka, ton 4:

Pod Twoją opiekę, Dziewico, wszyscy przybiegając wołamy do Ciebie:
Przyjmij od nas modlitwę i nie przestawaj modlić się do Przyjaciela
człowieka, aby zbawił sługi Twoje.

Pieśń 7

Hirmos: Ty, który wybawiłeś w ogniu Abrahamowe Twoje dzieci i
zabiłeś Chaldejczyków, aby sprawiedliwość sprawiedliwie
pochwycić, wysławiany Panie Boże ojców naszych, błogosławiony
jesteś.

Tych z dzieci Hagar, który dopuszczają się przemocy, zniszcz szybko
mieczem modlitw Twoich, Mario, zachowaj ludzi i owczarnię Twoją,
wołającą do Syna Twego: Boże ojców naszych, błogosławiony
jesteś.

Piękna arko, przyjmij mnie, przybiegającego do Ciebie, aby nie
pojmał mnie wróg chcący mnie zgubić, wołającego: Wywyższany
ojców naszych Boże, błogosławiony jesteś.

Chwała. Bogurodzico Mario, uprzedź szybko sługę Twego, tonącego w
burzliwych falach pokus, pozbawionego pomocy, ale do Ciebie
wołającego: Nadziejo krańców ziemi, zmiłuj się nade mną.

I teraz. Ludzkie zamysły jako winne grzechów zniszcz teraz łaskawa
Bogurodzico Twoimi Bożymi modlitwami, i sługi Twoje wybaw z
bolesnych pokus i z wszelkiej namiętności.

Pieśń 8

Hirmos: Wybawco wszystkich wszechmocny, pośród płomieni
przyszedłeś zraszając wielbiących Ciebie i nauczyłeś ich
śpiewać: Wszystkie dzieła błogosławcie, śpiewajcie Panu.

Napadł na nas lud nieprawy, chwaląc się, że zgubi sługi Twoje,
którego zniszcz, Przeczysta, i otocz opieką wzywających: Wszystkie
dzieła Pańskie błogosławcie Pana.

Liczne Twoje zmiłowania miłosiernie nas wybawiają, jedyna
Bogurodzico, z grzechów i różnych pokus, Ty bowiem zrodziłaś Boga
i okazujesz zmiłowanie Jego światu.

Chwała. Ulituj się teraz nad moją modlitwą i daj mi radość w
miejsce smutku, abym śpiewał Tobie, Władczyni, i wołał do Syna
Twego: Błogosławcie Pana wszystkie dzieła Pańskie.

I teraz. Skoro Ty jesteś mocą i pomocą, nie boję się pogardy
wrogów, ale śpiewam Tobie, Władczyni, i wołam do Syna Twego:
Błogosławcie Pana wszystkie dzieła Pańskie.

Pieśń 9

Hirmos: Ewa słabością nieposłuszeństwa sprowadziła klątwę, Ty
zaś Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Oręż na nas naostrzywszy naradza się fałszywy nieprawy Arab, Ty
zaś Dziewico Bogurodzico mocą krzyża i modlitw Twoich zbroisz
przeciwko niemu sługi Twoje, przeto głosimy chwałę Twoją.

Ciebie dano jako moc przeciwko wrogom i wybawienie mnie z
nieszczęść, cóż więc Tobie przyniosę, jeśli nie moje
dziękczynienie, przyjmij je teraz i wybaw mnie.

Chwała. O przez wszystkich wysławiana Matko Stwórcy wszystkich,
pociecho zasmuconych, orędowniczko tonących i wspomożycielko
niedomagających, Ty mnie zachowaj w mym życiu.

I teraz. Nie pogardzaj teraz, opiewana przez wszystkich, uciskanym
przez liczne grzechy i nieszczęścia, przynoszę Tobie ofiarę
chwały, gorliwie wołając do Ciebie: Święta Bogurodzico, pomóż
mi, Ciebie bowiem sławiąc pieśń układam.

Także: Zaprawdę godne to jest. Trisagion, ciąg dalszy jak zwykle i
rozesłanie.

WE WTOREK RANO,

po pierwszej recytacji Psałterza katyzmy poetyckie pokutne. Ton 4:

Nawiedź, Panie, moją pokorną duszę, która całe życie spędziła
w grzechach, przyjmij mnie jak nierządnicę i zbaw mnie.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Przepływając głębię obecnego życia myślę o otchłani licznych
moich grzechów i nie mając stróża zamysłów, powtarzam Tobie
słowa Piotra: Wybaw mnie, Chryste, wybaw mnie, Boże, jako Przyjaciel
człowieka.

Chwała, i teraz. Teotokion: Jako zaiste prawdziwa Bogurodzica,
modląca się jako Matka z odwagą do Syna Twego i Boga naszego,
zachowaj miasto przybiegające pod Twoją opiekę, w Tobie mające
panowanie, i chroniące się u Ciebie, przystani i murze obronny,
jedynej Orędowniczce rodzaju ludzkiego.

Po drugiej recytacji Psałterza katyzmy poetyckie, ton 4:

Mgłą żądz i życiowymi rozkoszami omroczywszy rozum nieszczęsnej
mojej duszy nie dochodzę do zamysłu rozrzewnienia, lecz ulituj się,
Zbawco, nade mną nieszczęsnym i daj mi zamysł rozrzewnienia, abym i
ja przed końcem życia zawołał do łaskawości Twojej, Panie:
Chryste Zbawco mój, zbaw mnie, zrozpaczonego i niegodnego.

Stichos: Panie, w zapalczywości Twojej nie oskarżaj mnie, ani w
gniewie Twoim nie karz mnie.

Szybko wejdźmy do komnaty weselnej Chrystusa, abyśmy w niej
usłyszeli Boży głos Chrystusa Boga naszego: Przyjdźcie, miłujący
niebieską Chwałę, i przyjmijcie ją wraz z mądrymi dziewicami,
oświeciwszy wiarą swoje lampy.

Stichos: Przedziwny jest Bóg w świętych swoich, Bóg Izraela.

Cierpiętnicy uzbrojeni w krzyż Twój, Chryste Boże nasz,
zwyciężyli knowania wroga przyczyny zła i zajaśnieli jak światła
kierujące ludźmi, dając uzdrowienia z wiarą oto proszącym, dla
ich modlitw zbaw dusze nasze.

Chwała, i teraz. Teotokion: Poznaliśmy Słowo Ojca, Chrystusa Boga
naszego, w Ciebie wcielonego, Bogurodzico Dziewico, jedyna czysta,
jedyna błogosławiona, przeto nieustannie Ciebie opiewając wielbimy.

Po trzeciej recytacji Psałterza katyzma poetycka, ton 4:

Duszo, pokutuj przed Twoim odejściem, Sąd nieunikniony jest dla
grzeszników, zawołaj do Pana z rozrzewnieniem serca: Zgrzeszyłem
świadomie i nieświadomie, Szczodry, dla modlitw Twego Chrzciciela
ulituj się i zbaw mnie.

Gołębica lubiąca pustynię, święty Chrzciciel głoszący pokutę
i pokazujący Chrystusa jako człowieka, dla wszystkich grzesznych
jest orędownikiem i dla wszystkich atakowanych przez burze zawsze
jest pomocą, dla jego modlitw, Chryste, zbaw świat Twój.

Chwała, i teraz. Teotokion: Odnowiłaś Bożym zrodzeniem Twoim
zniszczałą w żądzach ludzkich martwą naturę, Czysta, i
podniosłaś wszystko ze śmierci do życia niezniszczalnego, przeto
Ciebie wszyscy błogosławimy, Dziewico wysławiana, jak i
powiedziałaś.

Kanon pokutny do Pana naszego Jezusa Chrystusa i świętych Jego
męczenników,

mający akrostych: Czystymi łzami obmyj mnie, Słowo. Poemat Józefa.
Ton 4.

Pieśń 1

Hirmos: Tobie, który poraziłeś Egipt i faraona prześladowcę
pogrążyłeś w morzu, a lud wybawiłeś z niewoli, Mojżesz
zaśpiewał pieśń zwycięską: Albowiem się wysławił.

Panie, czyniącego w ukryciu dzieła ciemności, nie oskarżaj jawnie,
ani też nie zawstydzaj przed wszystkimi, ale oświeć światłością
szczerej pokuty, Zbawco, i zbaw mnie.

Zawsze grzechy dołączam do grzechów, Władco, i nie czuję nigdy
bojaźni Twojej, Panie, przeto przed końcem zbaw marnotrawnego i
ulituj się nade mną.

Męczennikom: Święci pokryci tarczą pobożności i trzymający jako
miecz oręż krzyża, w walce z wrogiem wyszli zwycięsko i pokonali
go.

Męczennikom: Nie ulękliście się, Boży męczennicy, lwów
krwiopijców i miecza siekącego, kotłów z wrzątkiem, obdzierania
ze skóry, szarpania ciała i bolesnych mąk.

Teotokion: Okazałaś się arką Bożym Duchem pozłoconą,
Przeczysta, nie nosisz jednak tablic Zakonu, ale Chrystusa Pana,
którego Zakon i prorocy dawno temu ogłosili.

Inny kanon do świętego i czcigodnego Jana Poprzednika,

mający akrostych: Pieśń modlitewną splatam Tobie z miłości,
błogosławiona. Poemat Józefa. Ton 4.

Pieśń 1

Hirmos: Zrodzony z Dziewicy Boże, zatop w głębi beznamiętności
mocnych wodzów grzechu, abym Tobie przez trzy właściwości duszy
jak na cymbałach w umartwieniu ciała zwycięską zaśpiewał
pieśń.

Jak wielka gwiazda poprzedzająca słońce, oświeciłeś ziemię
światłością Twoją, Chrzcicielu, przeto wołam do Ciebie: Oświeć
moje serce, oślepione przez okropne oślepienie niezliczonymi
grzechami.

Błogosławiony, Ty niegdyś w zrodzeniu rozwiązałeś więzy
bezpłodności, przeto modlę się do Ciebie, bezpłodnością
zapuszczoną przez żądze duszę moją okaż płodną przez Twoje
modlitwy, przynoszącą dobre dzieci cnót.

Przygotowałeś drogi Zbawicielowi, przychodząc w mocy Eliasza,
zawsze sławny Chrzcicielu, ku niemu skieruj duszę moją, wszelkie
zgorszenia i płomień żądz usuwając modlitwami Twoimi.

Teotokion: Obłoku świetlisty, rozpędź Twoim świetlistym
orędownictwem ciemne i okropne obłoki mojej duszy, abym ujrzał
zorzę z Ciebie jaśniejącą i światłością przyjął
Światłość Niezachodzącą.

Pieśń 3

Hirmos: Ty, który umacniasz grom i tworzysz ducha, umocnij mnie,
Panie, abym prawdziwie śpiewał Tobie i czynił wolę Twoją,
albowiem nie ma Świętego jak Ty, Boże nasz.

Chryste, który oświeciłeś oczy ślepców, oświeć moje omroczone
żądzami i smutkami życiowymi oczy, które nie patrzą na Twoje
wyroki.

Nadszedł już czas, odejdź od zła, które uczyniłaś, duszo moja,
i do Władcy Zbawiciela zawołaj z bojaźnią: Bramy pokuty otwórz
mi, Chryste.

Męczennikom: Beliar przepędzony został Bożymi wysiłkami
cierpiętników i przez nich atakowany widziany jest martwy i bez
życia, który przedtem się chlubił.

Męczennikom: Chór świętych dokonał męczeńskich wysiłków i
tłumy duchowych Murzynów Bożą mocą zaiste posiekał, otrzymując
chwałę.

Teotokion: Rozwiązałaś smutek Praojców, rodząc nam radość,
Dawcę życia i Zbawiciela, Najświętsza Bogurodzico, do którego
módl się gorliwie, aby zbawił dusze nasze.

Inny kanon.

Hirmos: Łuk silnych zaniemógł, a słabi przepasali się mocą,
przeto umocniło się w Panu serce moje.

Wszelką cnotę wypełniłeś i wszelkie zło z serca znienawidziłeś
oraz pokazałeś ludziom ścieżkę pokuty, błogosławiony.

Okazałeś się wielkim Poprzednikiem wcielonego Słowa, przeto modlę
się do Ciebie: Wybaw mnie z bezrozumnych żądz, kierując ku
beznamiętności.

Jeszcze żyjąc w ciele pokazałeś życie bezcielesnych, Poprzedniku,
do którego niech się upodobnię modlitwami Twoimi, mający Boga w
sercu umocnij nas, błagamy Ciebie.

Teotokion: Przez Ciebie okazano miłosierdzie światu, który przez
przestępstwo stał się upadłym, Matko Dziewico, przeto w pieśniach
Ciebie wielbimy.

Pieśń 4

Hirmos: Usłyszałem, Boże, wieść od Ciebie i uląkłem się,
poznałem czyny Twoje i przeraziłem się, Panie, albowiem Twoją
chwałą napełniła się ziemia.

Pozbawiłem się cnót i przyoblokłem się w zło, napełniłem się
wstydem, Jezusie Przyjacielu człowieka, oświeć mnie szatami
Bożymi.

Przepływając wodę morza światowego, Słowo, przez lenistwo
wpadłem w nieszczęście zatopienia przez rozkosze cielesne, skieruj
mnie do przystani pokuty.

Męczennikom: Oczyściwszy zaiste wszelkie skalanie grzechu, mężni
cierpiętnicy mocą Bożą przecierpieli męki wszystkim dając
zbawienie.

Męczennikom: Toczeni po ziemi jak kamienie, cierpiętnicy, mocne
oszustwo do końca zrzuciliście i doszliście do miasta Bożego, dla
ich modlitw, Panie, zbaw nas.

Teotokion: Przyzywam Ciebie jako wybawienie w każdym czasie i
miejscu, przeto nie pogardzaj mną, Nieskalana, która Boga
zrodziłaś, zarazem Wybawiciela i Zbawcę mego.

Inny kanon.

Hirmos: Ze względu na umiłowanie Twego obrazu, Szczodry, na krzyżu
Twoim stałeś i pociągnąłeś do siebie pogan, Ty bowiem jesteś,
Przyjacielu człowieka, mocą moją i chwałą.

Znając Ciebie jako gołębicę prawdziwą wiosnę prawdziwymi
słowami oznajmującą światu, zawsze wielbimy Ciebie, sławny
Poprzedniku.

Mnie, skruszonego ranami zadanymi przez oszusta, odnów całego
modlitwami Twoimi jako orędownik Starego i Nowego Przymierza.

Ty, który zamieszkałeś na pustyni żyjąc nieskalanie, Poprzedniku,
mój rozum zapuszczony przez wszelkie przestępstwa, odnów Twoimi
Bożymi modlitwami.

Teotokion: Twój Syn, Dziewico, został przez nas poznany jako nasze
oczyszczenie i zbawienie, do którego módl się, aby zbawił dusze w
rozrzewnieniu Ciebie wielbiących.

Pieśń 5

Hirmos: Niech mi zajaśnieje, Panie, światłość nakazów Twoich,
albowiem dla Ciebie od poranku czuwa duch mój i śpiewa Tobie: Ty
jesteś Bogiem naszym i do Ciebie przybiegam, Królu świata.

W zniechęceniu przechodzę życie niszczejące i przez wszystkie dni
oszustwami jestem omraczany przez oszusta, Jezusie, ulituj się i
skieruj mnie do światłości pokuty oraz życia.

Wzniosło się serce moje przez pokusę węża i upadło wielkim
upadkiem, ale Ty, Jezu, będący poprawą upadłych, podnieś mnie i
zbaw, ze względu na liczne Twoje zmiłowania.

Męczennikom: Kroplami krwi wygaście oszustwo wielobóstwa sekt,
błogosławieni w Bogu, i obłokami uzdrowień zawsze wygaszajcie
płomień żądz, cierpiętnicy Zbawcy.

Męczennikom: Stojąc przed sądem obdzierani ze skóry i z ucinanymi
głowami, męczennicy, doznający mnóstwa okrutnych mąk,
pozostaliście niezachwiani dzięki pomocy Bożej.

Teotokion: Niechaj zajaśnieje mi, Władczyni, zorza Twego
miłosierdzia, będącemu w mroku grzechów moich, Dziewico, i skieruj
mnie ku światłości pokuty, Przeczysta, abym z wiarą śpiewał
Tobie.

Inny kanon.

Hirmos: Oświecenie Twoje ześlij nam, Panie, i z mgły grzechu
wyprowadź nas, Dobry, dając nam Twój pokój.

Rozpalonego atakiem żądz jako wychowany na pustyni węglami
pustynnymi rosy Twoich modlitw zachowaj mnie nienaruszonego przez ich
szkodliwość.

Z Twojej świętej ręki, Błogosławiony, ochrzczona został Ojca
Boża prawica, wybawiająca nas z ręki oszusta Twoim świętym
orędownictwem.

Cały świat ma Ciebie, Poprzedniku, jako ucieczkę, władczą opiekę
i mur obronny, wybaw nas Twoimi modlitwami z wszelkiej ciasnoty.

Teotokion: Ciebie, piękno Jakuba, umiłował Bóg, Dziewico, przez
Ciebie upiększają się wszyscy dawno temu omroczeni przestępstwem.

Pieśń 6

Hirmos: Czynami swoimi przez głębinę życiową zstąpiłem do
otchłani, ale jak Jonasz z wieloryba, tak wołam: Wyprowadź mnie z
głębi mego zła, modlę się, Synu Boży i Słowo.

Przez beztroską drzemkę ociężała moja dusza i rozkłada mnie sen
grzechu, do światłości pokuty podnieś mnie, Panie, i zbaw mnie
Twoim miłosierdziem.

Jakże upadłem, nieszczęsny, jakże oddaliłem się od
najłaskawszego Boga, jakże nie zważam na budzący bojaźń Sąd
ów, na którym mam być sądzony, Stwórco mój, ulituj się nade
mną.

Męczennikom: Zaiste okazaliście się fletem zawsze ogłaszającym
zbawczy śpiew i napełniacie słodyczą serca wiernych, do końca
odpędzając pijaństwo oszustwa, najjaśniejszy cierpiętnicy.

Męczennikom: Męczennicy Chrystusowi przekroczyli granice ludzkie ku
Stwórcy Bożym powstaniem, przecierpieli męki cierpień radując
się, jakby w cudzych ciałach.

Teotokion: Najświętsza Dziewico, orędowniczko i opieko wszystkich
wiernych, stań i wybaw mnie z przyszłego osądzenia oraz budzącego
bojaźń Sądu w jego godzinie, abym z wiarą zawsze śpiewał Tobie.

Inny kanon.

Hirmos: Przyszedłem na głębiny morskie i zatopiła mnie burza
licznych grzechów, ale jako Bóg z głębiny wyprowadź życie moje,
wielce miłosierny.

Stojąc chrzciłeś w nurtach Władcę, który wziął grzechy
wszystkich ludzi, nie przestawaj modlić się do Niego, Poprzedniku,
aby ulitował się nad duszami naszymi.

Okazałeś się głosicielem pokuty, w której zachowaj moje serce,
Poprzedniku, skalane strasznymi grzechami oraz nie mające z nikąd
pomocy.

Ogłosiłeś duszom w pustyniach nieprzebytych słowa przyjścia
mającego nadejść, Błogosławiony, przeto słowami niemilknącymi
każdy Kościół błogosławi Ciebie.

Teotokion: Obrazy Zakonu zostały wyjaśnione w Twoim przedziwnym
zrodzeniu, Oblubienico Boża, których spełnienie teraz widząc,
Władczyni, godnie Ciebie czcimy.

Pieśń 7

Hirmos: Posągowi złotemu nie pokłoniły się dzieci Abrahama,
próbowane jak złoto w tyglu w ognistym piecu, jak w świetlistym
pałacu weseląc się i śpiewając: Błogosławiony jesteś, Boże
ojców naszych.

Jako młodzieniec zjawiłeś się, Chryste, chcąc wybawić świat z
dawnego osądzenia jako łaskawy, przeto wołam do Ciebie, abyś nie
odrzucił mnie, Szczodry, zniszczałego przez liczne grzechy i zbawił
mnie, wołającego: Błogosławiony Bóg ojców naszych.

Ty, który niegdyś zbawiłeś pokutującego Manassesa, ulitowałeś
się nad płaczącą nierządnicą i słowem usprawiedliwiłeś
łotra, także mnie, który wiele przed Tobą grzeszyłem, przyjmij
mnie, wołającego: Błogosławiony Bóg ojców naszych.

Męczennikom: W okropnej burzy wielobóstwa ogarniającej świat,
cierpiętnicy uczynili statek pobożności, kierowani przez Chrystusa,
i po dopłynięciu do przystani życia zawołali: Błogosławiony Bóg
ojców naszych.

Męczennikom: Zajaśnieliście jak złoto w tyglu, cierpiętnicy,
dręczeni mękami i znaleźliście się w skarbnicach niebieskich,
zapieczętowani czcigodnymi cierpieniami Chrystusa, i teraz
wzmacniacie wielu wiernych.

Teotokion: Zbawcę i Boga, Wybawiciela i Władcę cieleśnie
zrodziłaś, przeczysta Władczyni, módl się zawsze do Niego,
Przeczysta, abym przyjąwszy odpuszczenie licznych okropnych
grzechów, wysławiał Jego przewyższające rozum zmiłowania.

Inny kanon.

Hirmos: Niegdyś w Babilonie dzieci Abrahama zdeptały płomień w
piecu, w pieśniach wołając: Ojców naszych Boże, błogosławiony
jesteś.

Okazałeś się największym ze wszystkich zrodzonych, Proroku, mnie
wielce grzeszącego Bogu wielką Twoją modlitwą wybaw z wielkiego
płomienia i wiecznej ciemności, abym błogosławił Ciebie.

Okazałem się niepłodnym figowcem i lękam się zrąbania, umocnij
mnie Twoim orędownictwem, Poprzedniku Zbawcy, i uczyń mnie owocnym,
abym błogosławił Ciebie.

Wycisz wszelką wrażą burzę, nadciągającą na przybiegającego z
wiarą do Ciebie, Poprzedniku Janie, Twoimi odważnymi modlitwami do
Zbawcy wszystkich.

Teotokion: Zachowaj sługi Twoje, Dziewico, od ataków Złego i pracy
biesów, który duszą i językiem zawsze sławię Ciebie.

Pieśń 8

Hirmos: W ogniu płomiennym stoją przed Tobą cherubini i serafini,
Panie, i całe stworzenie śpiewa Tobie piękną pieśń: Śpiewajcie,
błogosławcie, ludzie wywyższajcie Chrystusa, jedynego Stworzyciela,
na wszystkie wieki.

Nie wytrwałem w bojaźni Twojej, nie posłuchałem przykazań Twoich,
nigdy nie czyniłem Twojej woli, cóż mnie czeka, nieszczęsnego?
Będąc Przyjacielem człowieka ulituj się nade mną, Zbawco, i nie
odrzucaj mnie.

Sprawco dobra, wołam do Ciebie: Sierpem bojaźni wytnij z korzeniami
wszystkie cierniste zamysły nieszczęsnej mojej duszy i z nasienia
pokuty pozwól mi, Chryste, wyhodować zbawczy kłos.

Męczennikom: Zabijani w rozlicznych mękach cierpiętnicy
rozprzestrzeniającą się łaską wyrównali pełne przepaści drogi
wroga, a teraz w wierze i miłości kierują nas ku drogom Bożym.

Męczennikom: Nieszczęście spotkało oszusta, wpadł w głębinę z
powodu waszych cierpień, męczennicy, leży w niej i wszyscy się z
niego wyśmiewają, szalonego, a wy, święci męczennicy,
zostaliście upiększeni koronami zwycięstwa.

Teotokion: Łono Twoje, Nieskalana, okazało się stogiem czcigodnym
spichlerzem, noszącym światu pszenicę żywota, karmiącą
wszystkich, przeto Ciebie jako przyczynę całego dobra godnie
wielbimy, wierni.

Inny kanon.

Hirmos: Wybawco wszystkich wszechmocny, pośród płomieni
przyszedłeś zraszając wielbiących Ciebie i nauczyłeś ich
śpiewać: Wszystkie dzieła błogosławcie, śpiewajcie Panu.

Mnie, ogarniętego snem zniechęcenia i omroczonego mgłą złości,
popraw świetlistą Twoją modlitwą, Poprzedniku, i pozwól, byśmy
pobożnie chodzili w cnotach.

Ogarnia mnie burza pokus i trwoży mnie fala żądz, podaj mi dłoń,
Poprzedniku, doprowadzając do przystani pokuty korab mojej duszy,
modlitwami Twoimi.

Ty, który w wodach rzeki ochrzciłeś biorącego grzechy świata,
wysusz otchłań mego zła strumieniami modlitw Twoich,
błogosławiony Janie Poprzedniku.

Widziałeś Ducha Świętego, słyszałeś głos Rodzica świadczący
o chrzczonym w niewypowiedziany sposób przez Ciebie Jezusie, do
którego módl się o nasze zbawienie.

Teotokion: Będąc źródłem naszego odnowienia, mnie skruszonego
atakami węża całego odnów, abym z wiarą i miłością Ciebie
wysławiał, Bogurodzico Dziewico Nieskalana.

Także śpiewamy Pieśń Bogurodzicy: Uwielbia dusza moja Pana.

Pieśń 9

Hirmos: Uczynił panowanie ramieniem swoim, zrzucił możnych z
tronów i podniósł pokornych Bóg Izraela, w nim zaś nawiedził nas
Wschód z wysoka i skierował nas na drogę pokuty.

Oto otworzony tajemny pałac i mądrzy upiększywszy lampy swoje
olejem cnót, wchodzą jaśniejący, odłożywszy sen zniechęcenia, o
duszo, obyś niosąc lampę weszła z Chrystusem.

Jak nierządnica trzymam nogi Twoje w myślach i łzami je obmywam,
Słowo, obmyj mnie, Zbawco, z błota żądz i powiedz teraz do mnie
„Wiara twoja zbawiła ciebie”, abym opiewał Twoje przeogromne
miłosierdzie.

Męczennikom: Z wesołym sercem i radosną duszą męczennicy żyją
na wyżynach nieba, rany Chrystusowe jako piękno pobożności zawsze
nosząc i nam wypraszają pokój, wybawienie z nieszczęść i
odpuszczenie grzechów.

Męczennikom: Uświęcone jest każde miejsce, które ma wasze
relikwie, Boży cierpiętnicy, jako drugą arkę wybawiająca w
Izraelu z nieszczęść, radują się niebiosa z czcigodnymi
aniołami, zdobywszy dusze wasze, błogosławieni.

Teotokion: Umiłowana przez Boga Dziewico, która zrodziłaś
umiłowanego Boga, wołam do Ciebie: Pobłogosław nieszczęsną moją
duszę, strasznie złą przez żądze i atakowaną przez złe biesy,
abym z wiarą śpiewał Tobie, Nadziejo wszystkich.

Inny kanon.

Hirmos: Ewa słabością nieposłuszeństwa sprowadziła klątwę, Ty
zaś Dziewico Bogurodzico owocem noszenia w łonie zrodziłaś światu
błogosławieństwo, przeto wszyscy Ciebie uwielbiamy.

Mocą moją i śpiewam Chrystus Bóg, módl się do Niego
błogosławiony Poprzedniku, aby umocnił mnie przeciwko żądzom i
wszelkim atakom biesów oraz pozwolił pełnić Bożą wolę, abym
Ciebie zawsze z miłością uwielbiał.

Zjawiłeś się jak piękna gołębica i jaskółka słodko mówiąca,
Boży Poprzedniku, głosząc wiosnę Bożą Chrystusa, do którego
módl się, aby wybawił nas ze zgubnej dla duszy zimy i burzy
grzechów, modlę się do Ciebie.

Podskoczyłeś w łonie matki i ogłosiłeś jaśniejącego z
Dziewicy, módl się do Niego, aby umartwił moje cielesne poruszenia,
zabijające mnie, i napełnił radością serce moje, abym śpiewał
Tobie, Boży Poprzedniku.

Sąd bez miłosierdzia czeka tych, którzy nie czynią miłosierdzia,
duszo, patrz i uważaj, weź olej, rozświetl twoją lampę i zachowaj
ją niegasnącą, zbliża się Oblubieniec, przeto czuwaj, abyś
miała niegasnące pragnienia.

Teotokion: Umiłowanego Boga zrodziłaś, Bogurodzico umiłowana przez
Boga, módl się do Niego, aby wybawił mnie z wszelkiego zła i dał
mi serce kochające, pozwolił znienawidzić rozkosze cielesne, abym w
pieśniach wielbił Ciebie.

Także: Zaprawdę godne to jest, ektenia, fotagogikon i zwykłe
psalmy.

Na stichownie stichery pokutne, ton 3:

Obmyj mnie moimi łzami, Zbawco, albowiem skalałem się licznymi
grzechami, przeto przypadam do Ciebie: Zgrzeszyłem, Boże, zmiłuj
się nade mną.

Stichos: Nasyć nas o poranku łaskawością Twoją, Panie, i
rozradujemy się, i rozweselimy. Przez wszystkie dni nasze weselić
się będziemy, rozradujemy się za dni, w których nas upokorzyłeś,
za lata, w które widzieliśmy zło. Wejrzyj na sługi Twoje i na
dzieła Twoje, i kieruj synami ich.

Jestem owcą Twojej duchowej owczarni i przybiegam do Ciebie, Dobrego
Pasterza: Odszukaj mnie zbłąkanego, Boże, i zmiłuj się nade mną.

Stichos: Niech będzie światłość Pana Boga naszego nad nami, i
dzieło rąk naszych udoskonal w nas, i dzieło rąk naszych umocnij.

Męczennikom: Aniołów uczestnikami staliście się, święci
męczennicy, na sądzie mężnie głosząc Chrystusa, wszystko bowiem,
co piękne w świecie, pozostawiliście jako nieważne, wiarę zaś
jako mocną nadzieję utrzymaliście, przeto i oszustwo
rozpędziliście, toczycie wiernym dary uleczeń, nieustannie modląc
się o zbawienie dusz naszych.

Chwała, i teraz. Teotokion: Od wszelkich nieszczęść zachowaj
sługi Twoje, błogosławiona Bogurodzico, abyśmy Ciebie sławili,
nadzieję dusz naszych.

Także: Dobrze jest wyznawać. Trisagion i po: Ojcze nasz, troparion i
ektenia. Następnie pierwsza godzina, zwykłe psalmy i rozesłanie.

We wtorek na Liturgii Błogosławieństwa. Ton 4:

Stichos: Błogosławieni czyniący pokój, albowiem oni synami Bożymi
będą nazwani.

Przez drzewo Adam został wyrzucony z raju, zaś przez drzewo krzyża
łotr zamieszkał w raju, pierwszy bowiem skosztowawszy odrzucił
przykazanie Stwórcy, a drugi, współukrzyżowany, wyznał kryjącego
się Boga: Wspomnij mnie w królestwie Twoim.

Stichos: Błogosławieni prześladowani dla sprawiedliwości, albowiem
ich jest królestwo niebieskie.

Ty, który płacz Piotra i łzy nierządnicy przyjąłeś, Słowo, i
nad celnikiem ulitowałeś się jako łaskawy, gdy tylko westchnął,
i nade mną przypadającym i proszącym o darowanie grzechów zmiłuj
się, Najłaskawszy, i wybaw z wiecznych mąk.

Stichos: Błogosławieni jesteście, gdy złorzeczą wam i
prześladują was, i mówią wiele złego kłamliwie przeciwko wam, ze
względu na moje imię.

Wielki Poprzedniku, który rozwiązałeś więzy niepłodności,
rozwiąż niepłodność mego pokornego serca i spraw, abym przynosił
dzieła cnoty przez Twoje orędownictwo, przez które przyjmę
nieoczekiwany pokarm, wołając do Chrystusa: Wspomnij mnie, Zbawco,
gdy przyjdziesz w królestwie Twoim.

Stichos: Radujcie się i weselcie, albowiem zapłata wasza obfita jest
w niebiosach.

Kruszeni mękami i wydawani zwierzętom na pokarm, mądrzy, ścinani i
wrzucani w głębinę morską, chwalebni męczennicy, spalani w ogniu
i ostrymi narzędziami obdzierani ze skóry, Boga nie wyrzekliście
się, u którego wyproście nam pokój, święci, oświecenie i wielki
miłosierdzie.

Chwała. Ojca i Syna i Ducha Świętego wszyscy wierni jednomyślnie
błagamy, abyśmy sławili godnie jedno Bóstwo w Trzech będące
Hipostazach, trwające bez pomieszania, proste, nierozdzielne i
niedostępne, przez które wybawiamy się z ognistej męki.

I teraz. Współniemającego początku z Ojcem i współtronującego z
Duchem przyjęłaś do łona i w sposób przewyższający rozum oraz
słowa zrodziłaś jako człowieka z łaskawości do ludzi, Mario,
Oblubienico Boża, która pomieściłaś Boga naszego, do którego
módl się gorliwie o zbawienie sług Twoich.

